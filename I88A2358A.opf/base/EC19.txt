༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG23421
n/a
ImageGroup:
ISBN:
11 KG23499
9789380359878
LCCN:
Title:
ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ།
ched du brjod pa'i tshoms kyi rnam par 'grel pa/
ཤེས་རབ་གོ་ཆ
Author:
Descriptor:
Original Publication:
Place:
Publisher:
shes rab go cha
n/a
nang chos deb phreng /;11-15
dharamsala, h.p.
bod kyi dpe mdzod khang |
2013
Date:
Volume:
III
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 4/2016



ནང་ཆོས་དེབ་ཕྲེང་། ༡༥
ཚ7
p33863
དགེ་སྦྱོང་དང་ལ མ་དད་བཀུར་སྟི་དང་
འཁུ་བ་དང་དྲན་པའི་ཚོམས་བཅས་ཀྱི་
རྣམ་པར་འགྲེལ་པ།
སློབ་དཔོན་ཤེ ས་རབ་གོ་ཆ།



ནང་ཆོས་དེབ་ཕྲེང་། ༡༥
༄༅།དགེ་སྦྱོང་དང་ལམ་དང་བཀུར་སྟི་དང་འཁུ་བ་དང་
དྲན་པའི་ཚོམས་བཅས་ཀྱི་རྣམ་པར་
འགྲེལ་པ་བཞུགས་སོ།
(5)
སློབ་དཔོན་ཤེས་རབ་གོ་ཆ།
བོད་ཀྱི་དཔེ་མཛོད་ཁང་།
|
།



© 2014 Library of Tibetan Works & Archives
All rights reserved.
དགེ་སྦྱོང་དང་ལམ་དང་བཀུར་སྟི་དང་འཁུ་བ་དང་དྲན་པའི་ཚོམས་
བཅས་ཀྱི་རྣམ་པར་འགྲེལ་པ།
Series title: nang chos deb phreng Vol. 15
Volume title: dge sbyong dang, lam dang, bkur sti dang,
khu ba dang, dran paki tshoms
bcas kyi rnam par 'grel pa
Subject: A Commentary on Sramanavarga,
Margavarga, Satkaravarga, Drohavarga
and Smrtivarga chapters of Udānavarga
Author: She rab go cha
ཕྱི་ལོ་ ༢༠༡༤ ལོར་དཔར་ཐེངས་དང་པོ་བསྐྲུན།
ISBN: 978-93-83441-36-5
Published by Library of Tibetan Works & Archives,
Dharamsala and printed at VEE ENN PRINT-O-PAC.
A-5, New Delhi-110020.



ངོད་ཀྱི་དད་པ་དང་ ཤ)
Class No:
Acc. No. D:
LTWA (Manuscript)
DHARAMSALA. H.P.
དཀར་ཆག་
དཔར་སྐྲུན་གསལ་བཤད། ..
༡ ཆེད་དུ་བརྗོད་པའི་ཚོམས་ལས་དགེ་སྦྱོང་གི་ཚོམས་ཞེས་བྱ་བ། ..…….…….1
༢ ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
དགེ་སྦྱོང་གི་ཚོམས་ཀྱི་འགྲེལ་པ། ..……………….
༣ ཆེད་དུ་བརྗོད་པའི་ཚོམས་ལས་ལམ་གྱི་ཚོམས་ཞེས་བྱ་བ། .......…..….29
༤ ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
ལམ་གྱི་ཚོམས་ཀྱི་འགྲེལ་པ། .………….
..………………….....35
༥ ཆེད་དུ་བརྗོད་པའི་ཚོམས་ལས་བཀུར་སྟིའི་ཚོམས་ཞེས་བྱ་བ། ..……….
༦ ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
བཀུར་སྟིའི་ཚོམས་ཀྱི་འགྲེལ་པ། .
༧ ཆེད་དུ་བརྗོད་པའི་ཚོམས་ལས་འཁུ་བའི་ཚོམས་ཞེས་བྱ་བ། ..…………………….93
༨ ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
འཁུ་བའི་ཚོམས་ཀྱི་འགྲེལ་པ། .……… … 9



༩ ཆེད་དུ་བརྗོད་པའི་ཚོམས་ལས་དྲན་པའི་ཚོམས་ཞེས་བྱ་བ། ....….…..….…..121
༡༠ ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
དྲན་པའི་ཚོམས་ཀྱི་འགྲེལ་པ། .
དཔར་སྐྲུན་སྨོན་ཚིག ......…....…..
gਸਮ ਸਸਕ ਸੰਸਥਾ ਸਹੀ ॥



དཔར་སྐྲུན་གསལ་བཤད།
།
༄༅། །ད་ལམ་འདིར་ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་འདི་ཉིད་རྩ་
འགྲེལ་དཀྱུས་གཅིག་ཏུ་སྦྱར་ཏེ་དཔར་སྐྲུན་ཞུ་བཞིན་པའི་དགོས་དམིགས་ཀྱི་ཐད་
ནས་ཚིག་གཅིག་གཉིས་ཤིག་ཞུས་ན། ཆེད་དུ་བརྗོད་པའི་ཚོམས་འདི་ནི་སངས་
རྒྱས་བཅོམ་ལྡན་འདས་ཀྱི་གདམས་པའི་ཉིང་བཅུད་དག་ཕྱོགས་གཅིག་ཏུ་བསྡུས་
པ་ཞིག་ཡིན་པས། གསུང་རབ་ཀུན་གྱི་སྙིང་པོ་ལྟ་བུར་གྱུར་པ་སོགས་ཆེས་རྨད་དུ་
བྱུང་བའི་དགེ་ཕན་ཕུན་སུམ་ཚོགས་པར་བཞུགས་པ་དག་ནི་བློ་དམན་བདག་ལྟ་
བུས་ཆ་ཙམ་ཡང་བརྗོད་པར་མི་སྤོབས་ནའང་། གཞུང་འདི་ལ་ཟུར་ཙམ་བལྟས་པ་
ལས་ཐོབ་པའི་ཕན་ཡོན་རགས་པ་འགའ་ཞུས་ན། དག་པ་
མི་རྟག་པའི་ཚོམས་ཀྱི་འགྲེལ་པ་རང་དུ། བདེ་བར་གཤེགས་པ་ཐམས་ཅད་
ཀྱི་ཞལ་ནས་གསུངས་པའི་ཚིགས་བཅད་འདི་དག་བསྡུ་བ་བྱས་སོ། །ཞེས་གསུངས་
པས། ཆེད་དུ་བརྗོད་པའི་ཚོམས་འདི་ནི། བདེ་བར་གཤེགས་པ་དག་གིས་ཐོར་བུ་
ཐོར་བུར་གསུངས་པ་རྣམས། དགྲ་བཅོམ་པ་ཆོས་སྐྱོབ་ཀྱིས་ལེགས་པར་བཏུས་
ཤིང་། བརྗོད་དོན་མི་འདྲ་བའི་སྒོ་ནས་བམ་པོ་བཞི་དང་ལེའུ་སོ་གསུམ་ཅན་གྱི་བདག་
ཉིད་དུ་བསྒྲིགས་པ་ཞིག་ཡིན་པས་བརྗོད་བྱའི་དོན་སྣ་ཤིན་ཏུ་འཛོམས་ཤིང་། དབང་
པོ་རབ་འབྲིང་ཐ་གསུམ་སུ་འདྲ་ཞིག་ཡིན་ནའང་རུང་། ཁམས་དང་མོས་པ་མི་འདྲ་བ་
གང་འདྲ་ཞིག་ཡིན་ནའང་རུང་། མདོར་བསྡུས་ན་གཞུང་འདི་རུ་སོ་སོའི་ཉེར་སྤྱོད་ཀྱི་



vi ཆེད་དུ་བརྗོད་པའི་ཚོམས་ཀྱི་འགྲེལ་པ།
ལྟ་བ་དང་མཐུན་པའི་བརྗོད་བྱ་ཁོལ་བྱུང་གིས་འདེམས་རྒྱུ་ཡོད་པ་མ་ཟད། སྐབས་
དང་འཚམ་པའི་དཔེ་མཚོན་མཐུན་སྦྱོར་གྱི་སྒོ་ནས་ལེགས་པར་གདམས་འདུག་
སྟབས། གཅིག་ཤེས་ཀུན་གྲོལ་ཐུབ་པའི་གཞུང་མཆོག་རྨད་དུ་བྱུང་བ་ཞིག་རེད། མ་
ཟད་སྐབས་བབ་ཀྱི་གདུལ་བྱའི་དགེ་སྐྱོན་ལ་གཞིགས་ཏེ་ཐད་ཀ་ཐད་ཀར་གདམས་པ་
ཞེ་གཅིག་ཡིན་པས། ཡིད་ལའང་ཧ་ཅང་གི་འབབ་ཆེ་བ་ཞིག་མིན་ནམ་སྙམ་པ་བྱུང་།།
དེ་དང་ཕྱོགས་མཚུངས། སྤྱིར་ན་གསུང་རབ་ལྟ་ཀློག་བྱེད་རྒྱུར་ཡིད་སྤྲོ་བ་
དག་ལ་ནི། གླེགས་བམ་གྱི་བམ་ཁ་སྲབ་མཐུག་ཙམ་ཞིག་གིས་ཀློག་བྲོ་མིན་གྱི་
ཤུགས་རྐྱེན་ཆེར་མི་ཐེབས་མོད། འོན་ཀྱང་བདག་དང་བདག་འདྲ་བ་ལེ་ལོའི་མགོ་
འཕང་ཆེས་མཐོ་ཞིང་རྟག་གུས་ཀྱི་བརྩོན་པ་ཧ་ཅང་ཉམ་དམའ་བ་དག་ནི། རྒྱས་
བཤད་ལས་མདོར་བསྡུས་ལ་མོས་ཤིང་མང་བ་ལས་ཉུང་ངུ་ལ་དགའ་བས། གླེགས་
བམ་གྱི་བམ་ཁ་ཆེ་བ་ལ་འཇིགས་པ་དག་གསུང་རབ་ལྟ་ཀློག་ལ་ཡི་ག་འཁོར་ཞིང་།
གདམས་པའི་སྙིང་དོན་ལ་ཐོས་བསམ་སྒོམ་གསུམ་གྱི་སྤྲོ་བ་འཕེལ་ཕྱིར། པོད་
ཆེན་གཉིས་ཀྱི་བདག་ཉིད་དུ་བཞུགས་པའི་ཆེད་དུ་བརྗོད་པའི་ཚོམས་ཀྱི་རྣམ་པར་
འགྲེལ་པ་འདི་ཉིད། སྲབ་མཐུག་འཚམ་ལ་ཆེ་ཆུང་རན་པ་སོགས་ལག་ཏུ་ལེན་བདེ་
བའི་ནང་ཆོས་དེབ་ཕྲེང་བཅུ་ཙམ་གྱི་ནང་བགོ་འགྲེམས་ཀྱིས་རིམ་བཞིན་དཔར་
འགྲེམས་ཞུ་བཞིན་པའི་ཁོངས་ནས། སྐབས་དོན་དགེ་སྦྱོང་དང་ལམ་དང་བཀུར་སྟི་
དང་འཁུ་བ་དང་དྲན་པའི་ཚོམས་བཅས་ཀྱི་རྣམ་པར་འགྲེལ་པ་འདི་དག་ནང་ཆོས་
དེབ་ཕྲེང་བཅོ་ལྔ་པའི་ངོ་བོར་བཀོད་ཡོད།།
ད་དུང་བརྗོད་འདོད་པ་ཞིག་ལ། མི་རྟག་པའི་ཚོམས་སུ། ཁ་ཅིག་མངལ་དུ་
འཆི་བར་འགྱུར། །དེ་བཞིན་ཁ་ཅིག་བཙས་པའི་སར། །དེ་བཞིན་ཁ་ཅིག་གོག་



དཔར་སྐྲུན་གསལ་བཤད། vii
ཙམ་ན། །དེ་བཞིན་ཁ་ཅིག་ཡོངས་རྒྱུག་ན། །ཞེས་སོགས་ཚིགས་བཅད་མང་ཆེ་བ་
ཞིག་མངོན་བརྗོད་དང་ཚིག་རྒྱན་གྱིས་མ་བརྒྱན་པར། དུས་རྒྱུན་འུ་ཚོའི་ཉིན་རེའི་
འཚོ་བའི་ཁྲོད་ན་མཚམས་མི་ཆད་པར་མིག་མཐོང་ལག་ཟིན་གྱིས་མཇལ་རྒྱུ་ཡོད་
པ་དག །ཐེར་འདོན་ར་སྤྲོད་ཀྱི་ལམ་ནས་གསུངས་འདུག་པས་ཀློག་པ་པོའི་སེམས་
ལ་ཕན་ཆེ་བ་མ་ཟད། གཞུང་འདིའི་ཚིགས་བཅད་ཕལ་མོ་ཆེའི་འགྲེལ་པའི་སྐབས་
སུའང་། གདམས་པ་དེ་དག་གསུངས་དགོས་པའི་གླེང་གཞི་དང་། གསུང་ཡུལ། མི་
སྣ་དང་། བྱུང་རབས་སོགས་གསལ་བར་བཀོད་ཡོད་སྟབས། གཞུང་འདིར་ལྟ་ཀློག་
བྱས་པ་དང་མཉམ་དུ་སངས་རྒྱས་བཅོམ་ལྡན་འདས་ཀྱི་མཛད་པ་རྣམ་ཐར་དག་
ཀྱང་ཞོར་དུ་ངེས་ཐུབ་པ་ཞིག་ཡོད་པས་གཅིག་གོ་བཅུ་ཆོད་དུའང་གྲུབ་འདུག་ཅེས་
ཞུ་འདོད་བྱུང་།།།
དེ་ལྟར་ཚོམས་ཀྱི་རྣམ་པར་འགྲེལ་པ་འདི་ནི་འདི་གའི་ལས་བྱེད་ནོར་བུ་སྒྲོལ་
མ་ལགས་ཀྱིས་གློག་ཀླད་དུ་བཅུག་ཅིང་། སྤྱི་ཁྱབ་འགན་འཛིན་དགེ་བཤེས་ལྷག་
རྡོར་མཆོག་གིས་ཐུགས་ཁུར་ཆེན་པོས་ཚོམས་ཀྱི་རྩ་ཚིག་དག་འགྲེལ་པ་འདིའི་
ཐད་སོ་ཐད་སོར་བཅུག་སྟེ་ཐ་མའི་ཞུ་དག་ཀྱང་མཛད་པས་ཕྱོགས་གང་ཐད་ནས་
ཕུན་སུམ་ཇེ་ཚོགས་སུ་ཕྱིན་ཡོད།།
བཞུགས་སྒར་བོད་ཀྱི་དཔེ་མཛོད་ཁང་ནི། ༧གོང་ས་ྋསྐྱབས་མགོན་ཆེན་པོའི་
བླ་མེད་ཀྱི་དགོངས་གཞི་ལས་གྲུབ་ཅིང་། ཕྱི་ལོ་ ༡༩༧༡ ནས་ད་བར་ཆོས་རིག་གི་
གསུང་རབ་ཇི་སྙེད་ཅིག་དཔར་དུ་བསྐྲུན་ཡོད་ཅིང༌། བར་ལམ་ཕྱི་ལོ་ ༢༠༠༠ ཙམ་
ནས་ཚན་རིག་དང་ནང་ཆོས་ཀྱི་འབྲེལ་བའི་སྟེང་ཉམས་ཞིབ་དང་བོད་འགྱུར། བོད་
ཀྱི་ནང་པའི་ན་གཞོན་རིས་མེད་དགེ་འདུན་གྲངས་བཅད་ལ་ཚན་རིག་གི་ཟབ་སྦྱོང་།



viii ཆེད་དུ་བརྗོད་པའི་ཚོམས་ཀྱི་འགྲེལ་པ།
༢༠༠༥ ཙམ་ནས་ནང་བསྟན་གསུང་འགྱུར་གྱི་ཟབ་སྦྱོང་རྒྱུན་སྐྱོང་གནང་བཞིན་པ།
གསུང་ཆོས་འཛིན་གྲྭ་འཕར་མ་དབུ་འཛུགས་ཞུས་པ་བཅས་ནི་ལས་གཞི་འཕར་མ་
གསར་གཏོད་ཞུས་པའི་དཔེ་མཚོན་ཙམ་ཡིན། ལས་གཞི་དེ་དག་ཐམས་ཅད་འདི་གའི་
འགན་འཛིན་དགེ་བཤེས་ལྷག་རྡོར་མཆོག་གི་ཐད་ཀའི་གཟིགས་རྟོག་འོག་ལས་དོན་
སྒྲུབ་བཞིན་པ་ལགས་སོ།།
མཐའ་དོན། ྋསྤྱི་ནོར་གོང་ས་སྐྱབས་མགོན་ཆེན་པོ་མཆོག་གི་སྐུ་ཚེ་བསྐལ་
བརྒྱར་བརྟན་ཅིང་བོད་ཀྱི་བདེན་མཐའ་མྱུར་དུ་གསལ་བའི་སྨོན་འདུན་དང་བཅས།
བོད་ཀྱི་དཔེ་མཛོད་ཁང་གི་རིག་གཞུང་ཉམས་ཞིབ་དང་བོད་ཡིག་དཔར་སྐྲུན་སྡེ་
ཚན་གྱི་སྲི་ཞུ་བ་དགེ་སློང་ངེས་དོན་རྒྱ་མཚོས་རབ་གནས་ཆུ་མོ་སྦྲུལ་གྱི་ལོ་སྟེ། ཕྱི་
ལོ་ ༢༠༡༣ ཕྱི་ཟླ་ ༠༤ ཚེས་ ༢༢ ཉིན་བྲིས་པ་དགེ་ལེགས་སུ་གྱུར་ཅིག། །



༄༅།།ཆེད་དུ་བརྗོད་པའི་ཚོམས་ལས་དགེ་སྦྱོང་གི་ཚོམས་
ཞེས་བྱ་བ་བཞུགས་སོ།།
བྲམ་ཟེས་འདོད་པ་རབ་སྤང་ཞིང་།།
བརྩོན་འགྲུས་ཀྱིས་ནི་རྒྱུན་ཆོད་ཅིག། །།
འདོད་པ་རབ་ཏུ་མ་སྤངས་པར།།
ཐུབ་པ་གཅིག་གིས་མ་ཐོབ་བོ།༡། །
ཀུན་ཏུ་རྒྱུ་བ་ཞན་པ་དག། མ ་
ཉོན་མོངས་ཕྱིར་ཡང་ཀུན་གསོག་པས།།
བརྩོན་འགྲུས་བརྟན་པོ་ཁོ་ན་ཡིས།།
བྱ་བ་དེ་ཉིད་བྱེད་ལ་རག༢།
ན་
ཞན་པའི་ལས་ནི་ཇི་སྙེད་དང༌།།
ཀུན་ནས་ཉོན་མོངས་དཀའ་ཐུབ་དང་།།
ཚངས་སྤྱོད་ཡོངས་སུ་མ་དག་དེ།།
དོན་ཆེན་འགྱུར་སྙམ་མི་བྱེད་དོ།༣།



2 ཆེད་དུ་བརྗོད་པའི་ཚོམས་ཀྱི་འགྲེལ་པ། །
ཇི་ལྟར་མདའ་ནི་གཟུང་ཉེས་པས།། ་
ལག་པ་ཆོད་པར་གྱུར་པ་ལྟར། །
དགེ་སློང་སྲུང་བ་བྱ་ཉེས་པས།།
དམྱལ་བར་ཉེ་བར་ཁྲིད་པར་བྱེད།༤།
ཇི་ལྟར་མདའ་ནི་བཟུང་ལེགས་པས།།
ལག་པ་ཆོད་པར་མི་འགྱུར་ལྟར།།
དགེ་སྦྱོང་བསྲུང་བ་བྱ་ལེགས་ན།།
མྱ་ངན་འདས་པར་ཉེ་བར་འདྲེན། ༥།
།
དགེ་སྦྱོང་རྣམ་པར་མ་ཤེས་དང་།།
རྒལ་བར་དཀའ་དང་བཟོད་དཀའ་དང་།།
གང་དག་ཞན་པ་འགྱོད་འགྱུར་བའི།
སྡུག་བསྔལ་མང་པོ་དེ་དག་འབྱུང་། ༦།
།
།
ཡང་དང་ཡང་དུ་འགྱོད་པ་ཡི།།
ཀུན་རྟོག་དབང་དུ་འགྲོ་བ་ཡི།།
སེམས་ནི་བཟློག་པ་མ་བྱས་པར།།
དགེ་སྦྱོང་སྤྱོད་པ་ཇི་ལྟར་བྱ།༧།
མདོ་



དགེ་སྦྱོང་གི་ཚོམས། 3
ཉེས་པར་རབ་བྱུང་ཉེས་དགའ་བ།།
ཁྱིམ་འདུག་ཉེས་རྩོམ་བྱེད་པ་དག །
སྡུག་བསྔལ་མཉམ་མེད་བསྟེན་པ་དང་།།
ཡང་སྲིད་སྡུག་བསྔལ་སོགས་པར་ཟད། །
དེ་
་
ཚེམ་བུ་ངུར་སྨྲིག་གྱོན་པ་དང༌།། །།
ཕལ་ཆེར་ཡང་དག་མི་སྡོམ་ཞིང་།། དེ་ལ
སྡིག་པའི་ཆོས་ཅན་སྡིག་ལ་དགའ།།
སྡིག་ཅན་དེ་དག་ངན་འགྲོར་འགྲོ། ༄༅།
། ། །
།
་
སཱ་ལའི་ཤིང་ལ་འཁྲི་ཤིང་ལྟར།།
གང་ཞིག་ཤིན་ཏུ་ཁྲིམས་འཆལ་ཏེ།
ཇི་ལྟར་རང་ལ་དགྲ་བཞིན་དུ།།
དེ་ནི་དེ་ལྟར་བྱེད་པར་འདོད།༡༠།
།
་
།
།
མགོ་བོ་སྐྱ་བོར་གྱུར་བར་དུ།
ད་དུང་རྒན་རབས་མ་ཆུད་པ།།
དེ་ནི་ལང་ཚོ་གཏུགས་པ་སྟེ།། །
དེ་ནི་རྒན་བླུན་ཞེས་བྱའོ།༡༡།
།



4 ཆེད་དུ་བརྗོད་པའི་ཚོམས་ཀྱི་འགྲེལ་པ།
4
།
གང་ཞིག་དགེ་དང་སྡིག་པ་དག །
སྤངས་ཤིང་ཚངས་པར་སྤྱོད་པ་དང་།།
སྡེ་ཚོགས་སྤངས་ནས་སྤྱོད་བྱེད་པ།།
དེ་ནི་རྒན་རབས་ཞེས་བྱའོ།༡༢། །
བརྟུལ་ཞུགས་མེད་ཅིང་རྫུན་སྨྲ་ན།།
མགོ་བོ་བྲེགས་ཙམ་དགེ་སྦྱོང་མིན།།
རྨོངས་པ་འདོད་ལ་ཞུགས་པ་དག །
ཇི་ག་དགེ་སྦྱོང་ཡིན་ནམ་ཀྱེ།༡༣།
།
།
བརྟུལ་ཞུགས་མེད་ཅིང་རྫུན་སྨྲ་ན། །
མགོ་བོ་བྲེགས་ཙམ་དགེ་སྦྱོང་མིན།།
གང་ཞིག་སྡིག་པ་ཞི་གྱུར་ཏེ།།
མཁས་པས་དགེ་སྦྱོང་ཡིན་པར་ཤེས།༡༤། །
ཞེས་
བརྟུལ་ཞུགས་མེད་ཅིང་རྫུན་སྨྲ་ན།།
མགོ་བོ་བྲེགས་ཙམ་དགེ་སྦྱོང་མིན།
གང་དག་སྡིག་པ་ཆེ་ཕྲ་དག །
ཀུན་ལ་བརྟགས་ནས་བྱེད་པ་དང༌།།
།
།



དགེ་སྦྱོང་གི་ཚོམས། 5
སྡིག་པ་ཞི་བ་དེ་དག་ནི།།
དགེ་སྦྱོང་ཉིད་ཅེས་བརྗོད་པར་བྱ།༡༥།
སྡིག་པ་སྤངས་པ་བྲམ་ཟེ་སྟེ། །
ཞི་བར་བྱེད་པ་དགེ་སྦྱོང་ཡིན།།
བདག་གི་དྲི་མ་རབ་སྤངས་པ།།
དེས་ན་རབ་ཏུ་བྱུང་ཞེས་བརྗོད།༡༦།
དགེ་སྦྱོང་གི་ཚོམས་ཏེ་བཅུ་གཅིག་པའོ།། །།



༄༅། །ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
དགེ་སྦྱོང་གི་ཚོམས་ཀྱི་འགྲེལ་པ་བཞུགས་སོ།། །།
༄༅། །དད་པའི་ཁྱད་པར་གྱི་འབྲས་བུ་བསྟན་པའི་ཕྱིར། དེའི་འོག་ཏུ་དགེ་སྦྱོང་
གི་ཚོམས་བསྟན་པ་ཡིན་ཏེ། དད་པའི་སྟོབས་ཀྱིས་ནི་འཕགས་པའི་ལམ་སྐྱེ་ལ།
དེའི་མཐུས་ནི་དགེ་སྦྱོང་དུ་འགྱུར་རོ། །ཡང་ན་བསྟན་མ་ཐག་པའི་ཚོམས་སུ་ཐུབ་
པ་ཞེས་བྱ་བ་དེའི་རྣམ་གྲངས་དགེ་སྦྱོང་ཡིན་ནོ་ཞེས་བསྟན་པའི་ཕྱིར་རོ་འགྲེལ་པ་
སྨྲས་པ། བྲམ་ཟེས་འདོད་པ་ཞེས་བྱ་བ་ལ་སོགས་པའོ།། ། །
བྲམ་ཟེས་འདོད་པ་རབ་སྤང་ཞིང་།།
བརྩོན་འགྲུས་ཀྱིས་ནི་རྒྱུན་ཆོད་ཅིག།
འདོད་པ་རབ་ཏུ་མ་སྤངས་པར།།
ཐུབ་པ་གཅིག་གིས་མ་ཐོབ་བོ།༡།
།
རབ་ཏུ་དད་པ་ཕལ་ཆེ་བ་ཞེས་བྱ་བའི་བྲམ་ཟེ་ཞིག་སེར་སྐྱའི་ཐར་པ་བསྒྲུབ་པར་
འདོད་པ་ལས་དེའི་ཐབས་མི་ཤེས་ཏེ། སངས་རྒྱས་ལ་ཡིད་ཆེས་པ་སྐྱེས་པར་གྱུར་
ནས། བཅོམ་ལྡན་འདས་ཀྱི་སྤྱན་སྔར་སོང་སྟེ་ཞུས་པ་ལས། དེའི་ཕྱིར་ཚིགས་སུ་
བཅད་པ་གཉིས་གསུངས་ཏེ། དེ་ཐོས་པས་རབ་ཏུ་བྱུང་ཞིང་དགྲ་བཅོམ་པའི་འབྲས་
བུ་ཐོབ་བོ། །ཆོད་ཅིག་ཅེས་བྱ་བ་ནི་སྤང་ཞིང་དོར་བར་གྱིས་ཤིག་ཅེས་བྱ་བའི་དོན་
ནོ༑ ༑གང་ཡིན་ཞེ་ན། རྒྱུན་ཞེས་བྱ་བ་སྟེ་སྐྱེ་བའི་རྒྱུན་ནོ། །གང་གི་ཕྱིར་འདི་མ་
འདོད་པ་རབ་ཏུ་མ་སྦས་



8 ཆེད་དུ་བརྗོད་པའི་ཚོམས་ཀྱི་འགྲེལ་པ།
སྤངས་ན་ནི་གཅིག་ཏུ་ཐོབ་པར་མི་འགྱུར་རོ། །ཅི་ཞིག་བྱས་ནས་རྒྱུན་བཅད་པར་
ནུས་ཤེ་ན། བརྩོན་འགྲུས་ཀྱིས་ནི་ཞེས་བྱ་བ་སྨོས་ཏེ། སྦྱོར་བས་བསྐྱེད་པར་བྱ་བའི་
ཁྱད་པར་ནི་བརྩོན་འགྲུས་ཏེ། དད་པས་དམ་པ་བསྟེན་ཅིང་ལེགས་པར་གསུངས་པ་
མཉན་པ་དང་། རབ་ཏུ་བྱུང་བ་ཡོངས་སུ་བཟུང་བ་དང་དགེ་བ་ལ་སོགས་པའི་ལམ་
གྱི་ཚོགས་ལ་འཇུག་པ་ཞེས་བྱ་བའི་དོན་ཏོ། །ཚོགས་འདི་ལ་བརྟེན་ནས་དེའི་འོག་
ཏུ་ཅི་ཞིག་བྱ་ཞེ་ན། སྨྲས་པ། ཉོན་མོངས་པ་སྤང་བར་བྱ་སྟེ། དེ་སྤང་བའི་རིམ་པ་
བསྟན་པའི་ཕྱིར་སྨྲས་པ། འདོད་པ་རབ་སྤང་ཞིང་ཞེས་བྱ་བ་སྟེ། འདོད་པ་ན་སྤྱོད་
པའི་མཐོང་བ་དང༌། བསྒོམ་པས་སྤང་བར་བྱ་བའི་ཉོན་མོངས་པ་སྤོང་བ་ཡིན་ཏེ།
དེ་ནས་གཟུགས་དང་གཟུགས་མེད་པ་ན་སྤྱོད་པ་ཡིན་ནོ་ཞེས་སྟོན་ཏེ། འདོད་པའི་
ཁམས་ཀྱི་ཡོངས་སུ་རྫོགས་པར་སྤངས་ན་བྲམ་ཟེར་འགྱུར་ཏེ། འདོད་པའི་མི་གཙང་
བའི་ནང་དུ་འབྱིང་བ་ལས་ནི་བྲམ་ཟེར་སྐྱེ་བར་མི་འགྱུར་རོ་ཞེས་དེ་ཉིད་བསྟན་པའི་
ཕྱིར་བྲམ་ཟེ་ཞེས་བྱ་བ་སྨོས་ཏེ། འདིའི་དོན་ནི་འདོད་པ་དག་ལས་ཡིད་རྒྱབ་ཀྱིས་
ཕྱོགས་པ་ཡིན་ནོ་ཞེས་རྒྱུ་ཅིའི་ཕྱིར་འདོད་པ་ལ་སོགས་པ་སྤང་བར་བྱ་བ་ཡིན་ཞེ་
ན༑ རབ་ཏུ་མ་སྤངས་པར་ཞེས་བྱ་སྟེ། ཇི་སྲིད་དུ་འདོད་པ་ལ་སྤྱོད་པ་ལ་སོགས་པའི་
ཉོན་མོངས་པ་སྤངས་པར་མ་གྱུར་པ་དེ་སྲིད་དུ་ནི་དེ་ཐུབ་པ་མ་ཡིན་ཏེ། གཅིག་ཏུ་
ཡང་ཐོབ་པ་མ་ཡིན་ནོ།། །།
ཐུབ་པ་ཞེས་བྱ་བ་ནི་ཕུང་པོ་ལྷག་མ་དང་བཅས་པའི་མྱ་ངན་ལས་འདས་པ་
ཐོབ་པར་གྱུར་པའོ། །གཅིག་ཏུ་ཞེས་བྱ་བ་ནི་ཕུང་པོ་ལྷག་མ་མེད་པའི་མྱ་ངན་ལས་
འདས་པ་སྟེ། དེ་གཉིས་ཀྱང་ཉོན་མོངས་པ་སྤངས་པས་འཐོབ་པ་ནི་རྟོགས་པའོ།།
དེ་མ་ཐོབ་པར་ནི་རྒྱུན་ཆོད་པ་མ་ཡིན་ཏེ། དེས་ན་འདོད་པ་ལ་སོགས་པ་ངེས་པར་



དགེ་སྦྱོང་གི་ཚོམས་ཀྱི་འགྲེལ་པ། 9
སྤངས་པར་བྱ་བ་ཉིད་ཡིན་ནོ། །འདིར་དགེ་སྦྱོང་གི་སྒྲ་མེད་ཀྱང་བྲམ་ཟེ་དང་ཐུབ་
པའི་སྒྲ་ནི་དེའི་རྣམ་གྲངས་ཡིན་པའི་ཕྱིར་ཚིགས་སུ་བཅད་པ་འདི་དགེ་སྦྱོང་གི་
ཚོམས་སུ་དགོད་པར་རིགས་པ་ཉིད་དོ།། །།
ཀུན་ཏུ་རྒྱུ་བ་ཞན་པ་དག།
ཉོན་མོངས་ཕྱིར་ཡང་ཀུན་གསོག་པས།།
བརྩོན་འགྲུས་བརྟན་པོ་ཁོ་ན་ཡིས།།
བྱ་བ་དེ་ཉིད་བྱེད་ལ་རགའ། །
ཚིགས་སུ་བཅད་པ་གཉིས་པོར་ཡང་ཀུན་དུ་རྒྱུའི་སྒྲའི་ནི་ཀུན་རྫོབ་ཏུ་དགེ་སྦྱོང་ལ་
བཏགས་པའི་རྒྱུ་ཡིན་པའི་ཕྱིར་རྩོད་པ་མེད་དོ། །རྟག་ཏུ་བྱེད་པ་དང་གུས་པར་བྱེད་
པའི་སྦྱོར་བས་སྔར་བསྟན་པའི་བྱ་བ་ནུས་པ་ཡིན་ཏེ། གཞན་དུ་ནི་མ་ཡིན་ནོ་ཞེས་
འདིར་བསྟན་པའི་ཕྱིར། ཀུན་དུ་རྒྱུ་ཞེས་བྱ་བ་ལ་སོགས་པའོ། །བྱ་བ་བྱ་བ་ཞེས་
བྱ་བ་ལ་བཟླས་པ་ནི་གྱིས་ཤིག་གྱིས་ཤིག་པའི་དོན་ཏོ། །རྟག་ཏུ་དེ་ཉིད་ཅེས་བྱ་བ་
ནི་སྔར་བསྟན་པའི་རྒྱུན་གཅད་པར་བྱ་བ་སྟེ། རང་དང་རྗེས་སུ་མཐུན་པའི་གཉེན་
པོའི་ཕྱོགས་བསྒོམས་པས་རྟག་ཏུ་དེ་ཉིད་དུ་བསྒྲུབ་པར་བྱ་སྟེ། འདིར་བག་མེད་
པར་ནི་མི་བྱའོ་ཞེས་པའོ། །གུས་པའི་སྦྱོར་བ་ལ་གཟུད་པའི་ཕྱིར། བརྩོན་འགྲུས་
བརྟན་པ་ཁོ་ན་ཡིས། །ཞེས་བྱ་བ་སྨོས་ཏེ། དགེ་བའི་བཤེས་གཉེན་བསྟེན་ཅིང་།
དམ་པའི་ཆོས་མཉན་པ་ལ་སོགས་པ་བསྐྱེད་པ་ལ་བར་ཆད་མེད་པ་ཉིད་དུ་བརྩོན་
འགྲུས་བརྩམས་པས་འཇུག་པར་གྱིས་ཤིག་པའོ། །དེ་ལྟར་ག་ལས་བྱེད་དུ་འཇུག་
པ་ཡིན་ཞེ་ན། ཀུན་དུ་རྒྱུ་བ་ཞན་པ་དག །ཅེས་བྱ་བ་ནི་སྦྱོར་བ་ལྷོད་པ་སྟེ། འདི་
ལྟར་ཀུན་དུ་རྒྱུ་གལ་ཏེ་བརྩོན་པ་མེད་པ་དང༌། སྐྱོ་བ་མེད་པར་གྱུར་ཏེ། ང་རྒྱལ་དང་



10 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཕྲག་དོག་ལ་སོགས་པ་དང་ལྡན་པས་ནི་དེའི་ཚེ་སྤྱིར་ཡང་ཤས་ཆེར་སྩོགས་ཤིང་
འཕེལ་བ་ཡིན་ནོ། །ཉོན་མོངས་པ་ནི། ལས་དང་ཉོན་མོངས་པ་དང་སྐྱེ་བའི་ཀུན་
ནས་ཉོན་མོངས་པའི་བདག་ཉིད་མ་སྤངས་པའོ། །གང་སྔར་བསྟན་པའི་ཀུན་དུ་རྒྱུ་
བ་ཞན་པས་ཉེས་པ་འབྱུང་བར་ཡང་མ་ཟད་དེ། མངོན་པར་འདོད་པའི་འབྲས་བུ་
ཡང་སྦྱིན་པར་མི་ནུས་སོ་ཞེས་བསྟན་པའི་ཕྱིར། ཞན་པའི་ལས་ནི་ཞེས་བྱ་བ་ལ་
སོགས་པ་སྨོས་སོ།། །།
ཞན་པའི་ལས་ནི་ཇི་སྙེད་དང་།།
ཀུན་ནས་ཉོན་མོངས་དཀའ་ཐུབ་དང་།། དེ་
ཚངས་སྤྱོད་ཡོངས་སུ་མ་དག་དེ། །
དོན་ཆེན་འགྱུར་སྙམ་མི་བྱེད་དོ།༣། །
དགེ་བསྙེན་མ་ཞིག་གི་བུ་ཡན་ལག་བརྒྱད་པའི་བསྙེན་གནས་ཀྱི་གསོ་སྦྱོང་གི་
བསླབ་པ་དང་ལྡན་པ་ལས་ཉམས་པར་གྱུར་ཏེ། དེ་གནོད་སྦྱིན་ཞིག་གིས་བཟུང་
བར་གྱུར་ཏོ། །དེ་ནས་དེའི་མས་གནོད་སྦྱིན་དེ་རྗེས་སུ་དྲན་པར་བྱས་ཏེ། ཚིགས་
སུ་བཅད་པ་གཉིས་སྨྲས་སོ། །ཇི་སྲིད་བཅུ་བཞི་བཅོ་ལྔ་ནི། །བསྙེན་གནས་ཡན་
ལག་བརྒྱད་པ་ལ། །འདི་ན་ལེགས་པར་མཉམ་གཞག་དང་། །གང་ཞིག་ཚུལ་ཁྲིམས་
ལྡན་པ་ལ། གནོད་སྦྱིན་འཚེ་བར་མི་འགྱུར་ཞེས། །བདག་གིས་ཐོས་ན་རིགས་ཡིན་
ནམ། །ཞེས་སོ། །གནོད་སྦྱིན་གྱིས་སྨྲས་པ། ཐོས་པ་ཇི་སྙེད་པ་དེ་དག་ནི་ལེགས་
ཏེ༑ རིགས་པ་ཡིན་ནོ་ཞེས་སྨྲས་སོ། །དེའི་ཕྱིར་གནོད་སྦྱིན་ཐོངས་ཤིག་ཅེས་བྱས་པ་
དང་། གནོད་སྦྱིན་དེས་ཀྱང་དེ་བཏང་སྟེ། སངས་རྒྱས་ཀྱིས་གསུངས་པའི་ཚིགས་སུ་
བཅད་པ་གསུམ་ཡང་བརྗོད་དོ། །དེ་ནས་དགེ་བསྙེན་མ་དེས་རང་གི་བུ་དེ་དགོན་པའི་



དགེ་སྦྱོང་གི་ཚོམས་ཀྱི་འགྲེལ་པ། 11
གནས་སུ་ཁྲིད་དེ་སོང་ནས་རབ་ཏུ་བྱུང་ཞིང་ཅི་ནས་ཀྱང་སྐྱོ་བ་བསྐྱེད་དེ་དགྲ་བཅོམ་
པ་ཉིད་མངོན་སུམ་དུ་བྱས་པར་གྱུར་ཏོ། །ཇི་སྙེད་ཅེས་བྱ་བ་ནི་ཐམས་ཅད་དོ།།
ཞན་པའི་ལས་བྱས་ཞེས་བྱ་བ་ནི་རྣམ་པར་སྤྱོད་པ་དག་ལ་སྤྲོ་བ་ཉམས་པའོ། །དོན་
ཆེན་འགྱུར་སྙམ་མི་བྱེད་དོ། །ཞེས་བྱ་བ་དང་འདིར་སྦྱར་བར་བྱའོ། །འཇིག་རྟེན་པ་
རྣམས་ཀྱི་ལས་ཞིང་རྨོ་བ་དང་། བ་ལང་སྲུང་བ་དང༌། རྒྱལ་པོ་ལ་ཞ་འབྲིང་བྱེད་པ་
ལ་སོགས་པ་ཡང་རྟག་ཏུ་བྱས་པ་དང་གུས་པའི་སྦྱོར་བ་མ་གཏོགས་པ་འབྲས་བུ་
ཆུང་བ་ཉིད་ཡིན་ན། འཇིག་རྟེན་ལས་འདས་པའི་ལས་ཀུན་དུ་མི་སྤྱོད་པ་ལ་སོགས་
པ་ལྟ་སྨོས་ཀྱང་ཅི་དགོས་པའོ།།
ཀུན་ནས་ཉོན་མོངས་དཀའ་ཐུབ་དང༌། །ཞེས་བྱ་བ་ནི་གང་ཡང་ཅུང་ཟད་
དུས་མ་ཡིན་པའི་ཟས་ལ་སོགས་པ་ལས་ལྡོག་པའི་ཚུལ་གལ་ཏེ་མ་སྤྱད་དམ། ཀུན་
ནས་ཉོན་མོངས་པས་ཇི་ལྟ་བ་བཞིན་དུ་མ་སྤྱད་པས་དྲི་མ་ཅན་གྱུར་པ་དེ་ཡང་།
དོན་ཆེན་འགྱུར་སྙམ་མི་བྱེད་དོ། །ཞེས་བྱ་བ་འདི་དང་སྦྱར་རོ། །ཡང་ན་ཀུན་ནས་
ཉོན་མོངས་པའི་དཀའ་ཐུབ་ནི་ཕྱི་རོལ་གྱི་མེ་ལྔ་བསྟེན་པ་ལ་སོགས་པ་སྟེ། དེ་ནི་
གཅིག་ཏུ་འབྲས་བུ་མེད་པ་ཡིན་ནོ་ཞེས་བསྟན་ཏོ། །ཚངས་སྤྱོད་ཡོངས་སུ་མ་དག་
དེ༑ ༑ཞེས་བྱ་བ་ལ། འདིར་ལམ་གྱི་ཚོགས་ཚུལ་ཁྲིམས་ནི་ཚངས་པར་སྤྱོད་པར་
བཤད་དོ། །ཡང་ན་འཁོར་བར་ཡོངས་སུ་ཟད་པའི་ཚུལ་ཁྲིམས་ཡོན་ཏན་གྱི་ཁྱད་
པར་ལ་བསྟེན་པ་ཡིན་གྱི། དོན་ཆེན་འགྱུར་སྙམ་མི་བྱེད་དོ། །ཞེས་བྱ་བ་འདི་དང་
སྦྱར་ཏེ། ལས་ལ་སོགས་པ་ནི་མི་རིགས་པས་བསྐྱེད་པ་གང་བསྟན་པ་སྟེ། དེས་ནི་
མངོན་པར་འདོད་པའི་འབྲས་བུ་རྒྱ་ཆེན་པོ་ཐོབ་པར་མི་འགྱུར་རོ། །དོན་ཆེན་པོར་



12 ཆེད་དུ་བརྗོད་པའི་ཚོམས་ཀྱི་འགྲེལ་པ།
མི་འགྱུར་བར་མ་ཟད་དེ། ངན་སོང་གི་རྒྱུར་ཡང་འགྱུར་བའི་ཕྱིར་ཏེ། ཇི་ལྟ་བུ་ཞེ་ན།
ཇི་ལྟར་མདའ་ནི་ཞེས་བྱ་བ་སྟེ། །
ཇི་ལྟར་མདའ་ནི་གཟུང་ཉེས་པས།།
ལག་པ་ཆོད་པར་གྱུར་པ་ལྟར།།
དགེ་སློང་སྲུང་བ་བྱ་ཉེས་པས།།
དམྱལ་བར་ཉེ་བར་ཁྲིད་པར་བྱེད།༤།
རྗེ་མར་མཐའ་ནི་བཟང་མེགས་པས།།
ལག་པ་ཆོད་པར་མི་འགྱུར་ལྟར།།
དགེ་སྦྱོང་བསྲུང་བ་བྱ་ལེགས་ན།།
མྱ་ངན་འདས་པར་ཉེ་བར་འདྲེན།༥།
དཔེར་ན་མདའ་གཟུང་ཉེས་པ་ཞེས་བྱ་བ་ལྷོད་པར་གཟུང་བས་སོ། །ལག་པ་ནི་
ལག་པ་ཉིད་དེ་བྱེད་པ་ཞེས་བྱ་བའི་དོན་ཏོ། །ཆོད་པར་གྱུར་པ་ཞེས་བྱ་བ་ནི་དུམ་བུ་
གཉིས་སུ་བྱ་ཞིང་རྨ་འབྱུང་བར་བྱས་པ་ཞེས་བྱ་བའི་དོན་ནོ། །དགེ་སྦྱོང་བསྲུང་བ་
བྱ་ཉེས་དང༌། །ཞེས་བྱ་བ་ལ། དགེ་སྦྱོང་དུ་བཏགས་པའི་རྒྱུ་ནི་འདིར་ཚུལ་ཁྲིམས་ལ་
དགེ་སྦྱོང་ཞེས་བཤད་པའོ། །ཡང་ན་དེ་ལྟར་ཚུལ་ཁྲིམས་གཟུང་བ་ལེགས་པར་མ་
བསྲུངས་སམ། །ལེགས་པར་མ་བླངས་པས་བསྲུང་ཉེས་པའོ། །དམྱལ་བར་ཉེ་བར་
ཁྲིད་པར་བྱེད། །ཅེས་བྱ་བ་ནི་ངན་སོང་དུ་འདྲེན་པར་བྱེད་པའོ། །ཇི་ལྟར་མདའ་ནི་
གཟུང་ལེགས་དང༌། །ཞེས་བྱ་བ་ལ་སོགས་པ་ནི་རྟོགས་པར་སླའོ། །མ་ཤེས་པས་
ནི་དགེ་སྦྱོང་ཡོངས་སུ་བསྲུང་བ་ནི་དཀའ་བ་ཡིན་ནོ་ཞེས་བསྟན་པའི་ཕྱིར་སྨྲས་པ།
དགེ་སྦྱོང་རྣམ་པར་མ་ཤེས་དང་། །ཞེས་བྱ་བ་ལ་སོགས་པའོ།། །



དགེ་སྦྱོང་གི་ཚོམས་ཀྱི་འགྲེལ་པ། 13
དགེ་སྦྱོང་ནམ་པར་མ་ཤེས་དང་།། སྐྱེ ་བ་
རྒལ་བར་དཀའ་དང་བཟོད་དཀའ་དང་།། ་ ་་་་
གང་དག་ཞན་པ་འགྱོད་འགྱུར་བའི།། 1:|: : པད་
སྡུག་བསྔལ་མང་པོ་དེ་དག་འབྱུང་།༦། །
དགེ་སློང་དག་རྒལ་དཀའ་བ་ནི་བྱིས་པ་ཐོས་པ་དང་མི་ལྡན་པ་སོ་སོའི་སྐྱེ་བོ་ལ་རབ་
ཏུ་བྱུང་བ་ནི་མཆོག་ཏུ་རྒལ་དཀའ་བ་ཡིན་ཏེ། དེ་ཅིའི་ཕྱིར་ཞེ་ན། དགེ་སློང་དག་
གང་གི་ཕྱིར་བྱིས་པ་ཐོས་པ་དང་མི་ལྡན་པ་སོ་སོའི་སྐྱེ་བོ་འདི་ནི་གྲོང་ངམ་གྲོང་རྡལ་
དག་ཏུ་ཉེ་བར་བསྟེན་ཅིང་གནས་ཏེ། ཇི་ཙམ་ན་དེར་ཆགས་པར་འགྱུར་བའི་བུད་
མེད་མཐོང་ན་ཞེན་ཅིང་ཆགས་པར་འགྱུར་རོ་ཞེས་རྒྱ་ཆེར་ཏེ། རྣམ་པར་རྟོག་པས་
གཙེས་པ་ན་བསླབ་པ་གཏོང་ཞིང་འདོར་བར་འགྱུར་རོ་ཞེས་གསུངས་ཏེ། དེས་ན་
ཚིགས་སུ་བཅད་པ་གཉིས་པོ་འདི་གསུངས་པ་ཡིན་ནོ། ། སྡུག་བསྔལ་གྱིས་རྒལ་
བར་བྱ་བ་ཡིན་པས་རྒལ་དཀའ་སྟེ་འདའ་བར་དཀའ་བའོ།།
དེ་ཐོབ་པའི་ཐབས་ནི་ཐོབ་པར་དཀའ་བའི་ཕྱིར་རོ། །བཟོད་པར་དཀའ་བ་ཞེས་
བྱ་བ་ནི་བཟོད་པར་སླ་བ་མ་ཡིན་པ་སྟེ། གྲོགས་དང་གནས་ཀྱི་ཁྱད་ལ་རག་ལས་
པའི་ཕྱིར་རོ། །ཡང་ན་གཏིང་དཔག་དཀའ་བའི་ཕྱིར་ཕ་རོལ་ཏུ་རྒལ་དཀའ་བའོ།།
གང་གི་ཕྱིར་དགེ་སྦྱོང་གི་ཕ་རོལ་ཏུ་ཕྱིན་པ་ནི་དཀའ་བས་འཐོབ་པ་ཡིན་ཏེ། རྒྱ་
མཚོ་ལྟ་བུའོ། །དེའི་ཕ་རོལ་ནི་ཐར་པའོ། །བཟོད་དཀའ་དང་ཞེས་བྱ་བ་ནི་འདི་ལ་
སྡུག་བསྔལ་གྱིས་ཐེག་ཅིང་བཟོད་པ་ཡིན་པས་བཟོད་དཀའ་བ་སྟེ། བདག་ཉིད་མ་
སྦྱངས་པ་དག་དུས་དང་གནས་སྐབས་རྒྱུན་དུ་བསྲུང་བ་མི་བཟོད་པའི་ཕྱིར་རོ། །དེ་
ལ་གནས་པ་ན་ཡང་དགའ་བ་ཉི་ཚེར་མ་ཟད་དེ་མཐར་ཐུག་པར་རྟོགས་པར་དཀའ་



14 ཆེད་དུ་བརྗོད་པའི་ཚོམས་ཀྱི་འགྲེལ་པ།
༣
བའི་ཕྱིར་དང་གི་སྒྲ་སྨོས་སོ། །འདིར་དགེ་སློང་ནི་རབ་ཏུ་བྱུང་བའི་ཚུལ་ཁྲིམས་སོ།།
དེ་ཡང་ཀུན་རྫོབ་དང་དོན་དམ་པའི་དབྱེ་བ་རྣམ་པ་གཉིས་སོ། །གང་གིས་རྒལ་
དཀའ་བ་དང་། བཟོད་པར་དཀའ་བ་ཡིན་ཞེ་ན། རྣམ་པར་མ་ཤེས་པས་ཞེས་བྱ་
བ་སྟེ། དངོས་པོའི་དེ་བཞིན་ཉིད་ལ་ཀུན་དུ་རྨོངས་པ་སྟེ། དེའི་ངོ་བོ་དང་རྣམ་པ་ལ་
སོགས་པ་མ་རྟོགས་པ་ཞེས་བྱ་བའི་དོན་ཏོ།།
ཇི་ལྟ་བུ་ཡིན་ཞེ་ན། སྡུག་བསྔལ་མང་པོ་དེ་དག་འབྱུང་། །ཞེས་བྱ་བ་སྨོས་ཏེ།
རབ་ཏུ་བྱུང་བ་ལ་གནོད་པ་དཔག་ཏུ་མེད་པ་འབྱུང་སྟེ། ཉམས་པའི་རྒྱུ་ཞེས་བྱ་བའི་
དོན་ཏོ། །ཇི་སྐད་དུ། གཞན་གྱི་ངོར་བལྟས་བསགས་ཤིང་འཚོ་བ་དང༌། །ངན་པ་
བཞིན་དུ་སྐྱེ་བོས་མ་བརྩིས་ཤིང༌། །གོས་ངན་ཉེ་དུ་གྲོགས་བཤེས་རབ་བྲལ་བས།།
ནགས་མཐོར་ལུས་བོར་བ་ཡི་དུ་བ་བཞིན། །ཞེས་བྱ་བ་ལྟ་བུའོ། །གང་དག་ཅེས་
བྱ་བ་ནི་གང་དག་ལ་སྡུག་བསྔལ་བཟོད་པར་དཀའ་བ་དག་གིས་ཟིལ་གྱིས་མནན་
པར་གྱུར་པ་ནའོ། །ཞན་པ་ནི་རྨོངས་པ་སྟེ། ཡོན་ཏན་དང་སྐྱོན་གཉིས་ལ་རྟོག་པ་
མེད་པའི་ཕྱིར་ཏེ། ཇི་སྐད་དུ། རབ་ཏུ་བྱུང་བ་སྐྱེ་བོ་ཕལ་ཆེར་ནི། །མ་གོམས་པས་
ན་རབ་ཏུ་སྐྱེ་བར་གྱུར། །འདོད་པའི་འདོད་ཆགས་ཀྱི་ནི་རྗེས་འབྲང་བས། །གཡང་
ས་བཞིན་དུ་རབ་ཏུ་རྟོག་པར་འགྱུར། །ཞེས་པའོ། །འགྱོད་འགྱུར་བ་ཞེས་བྱ་བ་ནི་དེ་
ཉིད་ལས་ཉམས་པ་ཞེས་བྱ་བའི་དོན་ཏེ། མི་དགའ་བ་སྐྱེ་བར་འགྱུར་བ་ནི་བདག་ནི་
འདི་ལྟར་ཉམ་ང་བར་གྱུར་ཏོ་ཞེས་པའོ། །དགེ་སྦྱོང་ཡོངས་སུ་བསྲུང་བས་ནི་ཤེས་
རབ་གཅིག་པུ་དག་པར་མ་ཟད་དེ། སེམས་ཀྱང་དུལ་བའི་རྒྱུ་ཡིན་ཏེ། ཤེས་རབ་
དང་སེམས་དུལ་བ་གཉིས་ཀྱིས་ནི་དེ་དག་པ་ཕུན་སུམ་ཚོགས་པར་འགྱུར་ཏེ། དེ་
ཉིད་བསྟན་པའི་ཕྱིར་སྨྲས་པ། །



དགེ་སྦྱོང་གི་ཚོམས་ཀྱི་འགྲེལ་པ། 15
ཡང་དང་ཡང་དུ་འགྱོད་པ་ཡི།།
ཀུན་རྟོག་དབང་དུ་འགྲོ་བ་ཡི།།
སེམས་ནི་བཟློག་པ་མ་བྱས་པར།།
དགེ་སྦྱོང་སྤྱོད་པ་ཇི་ལྟར་བྱ།༧།
སྤྱོད་པ་ཇི་ལྟར་བྱ་ཞེས་བྱ་བ་སྨོས་ཏེ། རྣམ་པ་གང་གིས་འཇུག་པའོ། །གང་ལ་
ཞེ་ན། དགེ་སྦྱོང་གི་ཚུལ་ཁྲིམས་ཡོངས་སུ་བསྲུང་བ་ལའོ། །སེམས་ནི་བཟློག་པ་
མ་བྱས་པར། །ཞེས་བྱ་བ་ནི་རྣམ་པར་རྟོག་པ་ལ་ལོག་པ་དང་བྱ་བ་མ་ཡིན་པ་ལས་
ཞེས་བྱ་བའི་ཚིག་གི་ལྷག་མའོ། །ནི་ཞེས་བྱ་བའི་སྒྲ་ནི་གལ་ཏེ་ཞེས་བྱ་བའི་དོན་ཏེ།
གལ་ཏེ་སེམས་བྱ་བ་མ་ཡིན་པ་དང༌། འདོད་པའི་ཀུན་དུ་རྟོག་པ་ལ་སོགས་པའི་
ཚུལ་ལས་མ་བཟློག་པ་དང་། ཡང་དག་པའི་རྟོག་པ་ལ་སོགས་པ་ལ་མ་སྦྱར་བ་དེའི་
ཚེ་ནི་འདི་ཇི་ལྟར་དགེ་སྦྱོང་དུ་ཁས་བླངས་པ་ཡིན་ཏེ། དགེ་སྦྱོང་གི་སྤྱོད་པ་ལ་ཇི་
ལྟར་ཚུལ་ཁྲིམས་རྣམ་པར་དག་པ་ཞེས་བྱ་བའི་དོན་ཏོ། །འདིས་ནི་རྣམ་པར་རྟོག་པ་
ལ་སོགས་པས་ཉམས་པར་བྱས་ན་ཚུལ་ཁྲིམས་མ་དག་པ་ཉིད་དུ་བསྟན་ཏོ།།
གལ་ཏེ་སེམས་དུལ་བ་མེད་ན་ཇི་ལྟར་དགེ་སྦྱོང་གི་སྤྱོད་པ་ནུས་པ་ཡིན་ཞེ་ན།
ཡང་དང་ཡང་དུ་ཞེས་སྨོས་ཏེ། བརྩམ་ཞིང་བརྩམས་པ་ན་སྟེ་བཤགས་པ་ལ་སོགས་
པའི་གནས་སྐབས་ན་ཞེས་བྱ་བའི་དོན་ཏོ། །འགྱོད་པ་ཞེས་བྱ་བ་ནི་སྐྱོ་བ་དང་མི་
དགའ་བར་གྱུར་པ་འབྲེལ་ན་ཇི་ལྟར་དེ་ཡང་བར་སྤྱོད་པ་ནུས་པར་འགྱུར་བའོ།།
ཅིའི་ཕྱིར་དེ་ཐམས་ཅད་དུ་འགྱོད་པར་འགྱུར་ཞེ་ན། འདི་ལྟར། ཀུན་རྟོག་དབང་དུ་
འགྲོ་བ་ཡི། །ཞེས་བྱ་བ་ཡིན་ཏེ། འདོད་པ་ལ་སོགས་པའི་ཀུན་དུ་རྟོག་པ་སྟེ། འདོད་
པའི་རྗེས་སུ་འགྲོ་བར་གྱུར་པའོ། །ཀུན་དུ་རྟོག་པ་གཞན་གྱི་དབང་དུ་གྱུར་པའི་ཕྱིར་



16 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཉོན་མོངས་པའི་དབང་དུ་འགྲོ་བ་སྟེ། ཉོན་མོངས་པས་ནི་ཚུལ་ཁྲིམས་ཉམས་པར་
བྱེད་དོ། །གང་གིས་ཤེས་པས་དགེ་སྦྱོང་གི་སེམས་དུལ་བར་མ་བྱས་པ་དེའི་ཚེ་ནི་
ཉེས་པར་དགའ་བ་ཡིན་ནོ་ཞེས་བསྟན་པའི་ཕྱིར། ཉེས་པར་རབ་བྱུང་ཉེས་དགའ་བ། །
ཞེས་བྱ་བ་ལ་སོགས་པ་ཡིན་ནོ།།
ཉེས་པར་རབ་བྱུང་ཉེས་དགའ་བ།།
ཁྱིམ་འདུག་ཉེས་རྩོམ་བྱེད་པ་དག།
་
་
སྡུག་བསྔལ་མཉམ་མེད་བསྟེན་པ་དང་།། བཞི་
ཡང་སྲིད་སྡུག་བསྔལ་སོགས་པར་ཟད།།
ཡུལ་ཀོ་ས་ལའི་རྒྱལ་པོ་གསལ་རྒྱལ་གྱི་ཡུལ་ན་ཡོངས་སུ་འདྲི་བ་ཞེས་བྱ་བའི་བྲམ་
ཟེ་ཞིག་ཡ་མཚན་གྱིས་བརྟུལ་ཞུགས་དུ་མ་བླངས་ཤིང་རབ་ཏུ་བྱུང་བར་ཡང་བྱེད་
པ་ཞིག་ཡོད་དེ། དེ་རང་གི་ཆུང་མ་བོར་ཏེ་གཞན་གྱི་ཆུང་མ་དང་སྨད་འཚོང་མ་དག་
ལ་ཆགས་པར་གྱུར་ཏོ། །དེའི་ཆུང་མ་ཡང་སྐྱེས་བུ་གཞན་དག་ལ་ཆགས་པས་དེའི་
ནོར་ཟད་པར་བྱས་སོ། །དེ་ཡང་རྒྱན་ལ་སོགས་པ་བླངས་པ་ལས་དེས་མ་ཐོབ་པ་
དང༌། དེ་ཚིག་ངན་པ་སྨྲ་བར་གྱུར་ཏོ། །དེས་ཀྱང་དེ་བརྡུངས་སོ། །ཇི་ཙམ་རྒྱལ་
པོ་དང་ལྷན་ཅིག་ཏུ་བཅོམ་ལྡན་འདས་ཀྱི་སྤྱན་སྔར་སོང་སྟེ་ཞུས་པ། འཇིག་རྟེན་
ན་ནི་ཉེས་དགའ་གང་། །ཁྱིམ་དུ་ཉེས་པར་འདུག་འདོད་གང་། །སྡུག་བསྔལ་བསྟེན་
པར་འདོད་པ་གང་། །སྡུག་བསྔལ་ཉེར་སྩོགས་གང་ཞིག་ལགས། །འདི་ན་གང་ཞིག་
རབ་བརྟགས་པས། །འདི་ནས་ངན་འགྲོར་འགྲོ་བ་གང་། །ཞེས་ཞུས་པ་ལས། དེའི་
དབང་དུ་མཛད་དེ་ཚིགས་སུ་བཅད་པ་གཉིས་གསུངས་ཏེ། དེ་ཐོས་པས་སྐྱོ་བ་སྐྱེས་
ནས་རབ་ཏུ་བྱུང་སྟེ། དགྲ་བཅོམ་པར་གྱུར་ཏོ། །གཞན་དག་ནི་ཡུལ་ཡངས་པ་ཅན་



དགེ་སྦྱོང་གི་ཚོམས་ཀྱི་འགྲེལ་པ། 17
གྱི་ནགས་ཆེན་པོ་ན་བ་ལང་རྫིའི་བུ་ཞིག་རབ་ཏུ་བྱུང་བ་ལ་མངོན་པར་མི་དགའ་བ་
ལས་བརྩམས་སོ་ཞེས་ཟེར་རོ། །ཉེས་པ་རབ་ཏུ་བྱུང་བ་ཞེས་བྱ་བ་ནི་རབ་ཏུ་བྱུང་
བའི་ཕུན་སུམ་ཚོགས་པ་དང་བྲལ་བ་སྟེ། རང་གི་ཡོན་ཏན་གྱིས་སྤངས་པའི་རབ་ཏུ་
བྱུང་བ་ཞེས་བྱ་བའི་དོན་ཏོ། །དེའི་ཡོན་ཏན་ཡང་ཚུལ་བཞིན་དུ་བཟུང་བ་དང་བསྲུང་
བ་དང་། མི་གཙང་བ་ལ་སོགས་པའི་ཁྱད་པར་བསྐྱེད་པས་ཐར་པ་འཐོབ་པ་ཡིན་
ནོ༑ ༑དེ་ལ་འདི་ནི་ཉེས་དགའ་ཞེས་བྱ་བ་ནི་རབ་ཏུ་བསྔགས་པ་ལ་མངོན་པར་དགའ་
བ་དང་བྲལ་བའི་ཕྱིར་དང༌། དམ་པ་རྣམས་ཀྱི་སེམས་རངས་པར་མི་བྱེད་ཅིང་ཞེས་
པའི་དོན་ཏེ། རབ་ཏུ་བྱུང་བ་ཡོངས་སུ་བསྲུངས་ཤིང་མཉམ་པས་ནི་ཁྱད་པར་དུ་
མངོན་པར་དགའ་བ་བསྐྱེད་བའི་ཕྱིར་བདག་བཞིན་དུའོ།།
ཉེས་རྩོམ་བྱེད་པ་དག་ཅེས་བྱ་བ་ནི་བརྩམ་པར་འོས་པ་ནི་བརྩམས་པར་བྱ་
བ་སྟེ་ཡོངས་སུ་བསྐྱེད་པའོ། །དེ་ཡོངས་སུ་བསྐྱེད་པས་བསྒྲུབས་པར་དཀའ་བ་ནི་
ཉེས་རྩོམ་བྱེད་པ་དག་ཅེས་བྱ་བ་ཡིན་ནོ། །འཇུག་པར་བྱེད་པ་ཡིན་པས་འདུག་པ་
སྟེ༑ ཐམས་ཅད་དང་ལྷན་ཅིག་ཏུ་ཡང་དག་པར་འདུག་པས་ཚུལ་ཉམས་པ་ཞེས་བྱ་
བའི་དོན་ཏོ། གང་ཡིན་ཞེ་ན། ཁྱིམ་དུ་ཞེས་བྱ་བ་སྨོས་ཏེ། ཆུང་མ་ལེན་པ་ཡིན་ནོ་
ཞེས་བྱ་བའོ། །ཇི་སྐད་དུ་སྐྱེ་དགུ་ཁྱིམ་སྟེན་པར་བྱེད་པ་ནི་བུ་འཐོབ་པའི་ཕྱིར་ཆུང་
མ་བསྟེན་ཏེ། འདོད་པའི་ཕྱིར་ནི་མ་ཡིན་ནོ་ཞེས་བྱ་བའི་དོན་ཡིན་ནོ། ངན་པར་སྤྱོད་
པའི་བུད་མེད་ནི་ལྷ་རྣམས་ཀྱིས་ཀྱང་མགུ་བར་ནུས་པ་མ་ཡིན་ནོ། །ལྷག་པར་ཞེན་
པ་ཡིན་པས་འདུག་པ་སྟེ། ཕ་དང་མ་དང་བུ་སྨད་ལ་སོགས་པ་དེ་དག་དང་གང་གི་
ཕྱིར་རྟག་ཏུ་ཁྱིམ་ན་འདུག་པ་ཡིན་ནོ། །ཡང་ན་སྡུག་བསྔལ་གྱིས་ཁྱིམ་མམ་གནས་
གང་དག་ན་འདུག་ཀྱང་དེ་ནི་དེ་ཉིད་དོ། །ཉེས་དགའ་བ་ཞེས་བྱ་བ་ཡང་འདིར་སྦྱར་



18 ཆེད་དུ་བརྗོད་པའི་ཚོམས་ཀྱི་འགྲེལ་པ།
བར་བྱ་སྟེ། ཉེས་པའམ་སྡུག་བསྔལ་མེད་པས་གཟུང་བའི་ཁྱིམ་ནི་མེད་དོ། །སྡུག་
བསྔལ་ལྷན་ཅིག་ང་རྒྱལ་ལ་སྟེན་པས་དང་ཞེས་བྱ་བ་ལ། ང་རྒྱལ་དང་བཅས་པ་ནི་
ང་རྒྱལ་དང་ལྷན་ཅིག་པ་སྟེ། ངར་འཛིན་པ་དེ་དང་བཅས་པའི་གནས་སྐབས་ན་ནི་ང་
རྒྱལ་དང་ལྷན་ཅིག་བསྟེན་པ་ཡིན་ནོ། །དེ་དང་ལྷན་ཅིག་གནས་པས་ནི་སྡུག་བསྔལ་
བར་བྱེད་པ་ཡིན་ཏེ། སྡུག་བསྔལ་བ་ནི་གདུང་བར་བྱེད་པ་ཡིན་ནོ། །ཡང་སྲིད་སྡུག་
བསྔལ་སྩོགས་པར་ཟད། །ཅེས་བྱ་བ་ལ། སྲིད་པ་ནི་སྐྱེ་བ་སྟེ། ལས་བསགས་པ་
དེའི་འབྲས་བུའོ། །གདུང་བར་བྱེད་པའི་ཕྱིར་སྡུག་བསྔལ་ཏེ། དགེ་སློང་དག་འཁོར་
བ་མངོན་པར་འགྲུབ་པ་ནི་སྡུག་བསྔལ་བ་ཡིན་ནོ་ཞེས་བྱ་བ་ལ་སོགས་པ་མདོ་ལས་
གསུངས་སོ།།
ཚེམ་བུ་དུར་སྨྲིག་གྱོན་པ་དང་།།
ཕལ་ཆེར་ཡང་དག་མི་སྡོམ་ཞིང་།།
སྡིག་པའི་ཆོས་ཅན་སྡིག་ལ་དགའ། །
སྡིག་ཅན་དེ་དག་ངན་འགྲོར་འགྲོ།e།
ངུར་སྨིག་གྱོན་པ་དག་ཅེས་བྱ་བ་ལ། གོས་ངུར་སྨིག་ནི་ཚོན་གྱིས་བསྒྱུར་བའི་ཆོས་
གོས་ཏེ། དེ་གྱོན་པ་གང་ཡིན་པ་དེ་ནི་ཆ་བྱད་ཙམ་འཛིན་པ་ཞེས་བྱ་བའི་དོན་ཏོ།།
ཚེམ་བུ་ནི་མང་པོ་སྟེ། གང་ཞིག་ཅེ་ན། ངུར་སྨྲིག་གྱོན་བ་དག་ཅེས་བྱ་བ་སྨོས་
ཏེ༑ འདི་ལྟར་སྡིག་པའི་ཆོས་ཅན་ཞེས་བྱ་བའོ། །འདི་དག་ལ་སྡིག་པའི་ཆོས་
ཡོད་པ་ནི་སྡིག་པའི་ཆོས་ཏེ་ལྟ་བ་ངན་པའོ། ལྟ་བ་ལོག་པས་ཉམས་པར་བྱས་པ་
ནི་བསམ་པ་རྒུད་པ་ཡིན་ཏེ། ཆོས་དེ་ནི་བཅོས་མ་ཉིད་དེ་ཞེས་བྱ་བའི་དོན་ཏོ།།
ཡང་དག་མི་སྡོམ་ཞིང་ཞེས་བྱ་བ་ནི་ཤིན་ཏུ་མ་བསྡམས་པ་སྟེ། ལུས་དང་ངག་དང་



དགེ་སྦྱོང་གི་ཚོམས་ཀྱི་འགྲེལ་པ། 19
ཡིད་རྣམས་ཀྱི་ཕོངས་པ་ཞེས་བྱ་བའི་དོན་ཏོ། ཚིགས་བཅད་ཀྱི་ཕྱེད་ཀྱིས་བདག་
གི་དོན་རྒུད་པར་བསྟན་ནས། གཞན་གྱི་དོན་རྒུད་པར་བསྟན་པའི་ཕྱིར། སྡིག་ལ་
དགའ་ཞེས་བྱ་བ་སྟེ། དགའ་ཞེས་བྱ་བའི་དོན་ནི་སྡིག་པའི་ཆོས་སྟོན་ཅིང་བརྗོད་པ་
ཡིན་ཏེ། གཞན་དག་ལ་ལོག་པར་སྟོན་ཅིང་འཆད་པ་ཞེས་བྱ་བའི་དོན་ཏོ། །གང་
འདི་ནི་ཤིན་ཏུ་ཡང་སྡིག་ཆེ་བ་ཡིན་ཏེ། བདག་ཉིད་རྨོངས་པར་བྱས་ནས། གཞན་
རྨོངས་པར་བྱེད་པའོ། ། སྡིག་ཅན་ཞེས་བྱ་བ་ནི་བདག་ཉིད་ཀྱིས་བྱས་པའི་སྡིག་
པའི་ལས་ཏེ། ལུས་ལ་སོགས་པས་ཉེས་པར་སྤྱོད་པ་ངན་སོང་གི་རྒྱུར་གྱུར་པས་
དེ་དག་ངན་འགྲོ་ཞེས་བྱ་བའི་བསྟན་པ་འདིའམ་འཇིག་རྟེན་འདི་ནས་དེར་འགྲོ་སྟེ།།
ངན་སོང་དུ་འགྲོ་བ་ཡིན་ནོ། །དགེ་སྦྱོང་དུ་བསྟན་པའི་རྒྱུ་ཚུལ་ཁྲིམས་ཉམས་པ་
ལས་འཇིག་རྟེན་གཉི་གར་ཕོངས་པར་འགྱུར་བའི་ཕྱིར་སྨྲས་པ། སཱ་ལུའི་ཤིང་ལ་
ཞེས་བྱ་བ་ལ་སོགས་པའོ།།
སཱ་ལའི་ཤིང་ལ་འཁྲི་ཤིང་ལྟར།།
གང་ཞིག་ཤིན་ཏུ་ཁྲིམས་འཆལ་ཏེ། །
ཇི་ལྟར་རང་ལ་དགྲ་བཞིན་དུ། །
དེ་ནི་དེ་ལྟར་བྱེད་པ་འདོད།༡༠། །
དེ་ནས་ངང་ཚུལ་ངན་པ་ཞེས་བྱ་བའི་གྲོང་དཔོན་ཞིག་གིས་བཅོམ་ལྡན་འདས་ལ་
འདི་སྐད་ཅེས་གསོལ་ཏོ། །ཀྱེ་གོ་ཏ་མ་གང་ལ་ལས་ལུས་ཀྱིས་ཉེས་པར་སྤྱོད་པ་
སྤྱད་པས་དེའི་འགྲོ་བ་ཅིར་འགྱུར་ཞེས་བྱ་བ་ལ་སོགས་པ་གསོལ་ཏོ། །གྲོང་དཔོན་
འདི་ལ་གཅིག་ཏུ་ཚུལ་ཁྲིམས་ཉམས་པས་སྲོག་གཅོད་པར་འགྱུར་ན་དམྱལ་བར་
སྐྱེ་བར་འགྱུར་རོ་ཞེས་བྱ་བའི་བར་དུ་བསྟན་ཏེ་འདི་གསུངས་སོ། །གང་ཞིག་ཅེས་



20 ཆེད་དུ་བརྗོད་པའི་ཚོམས་ཀྱི་འགྲེལ་པ།
བྱ་བ་ནི་གང་ལ་ལའོ། །ཤིན་ཏུ་ཚུལ་ཁྲིམས་འཆལ་ཞེས་བྱ་བ་ནི་རབ་ཏུ་སྡིག་པའི་
ཚུལ་ཅན་ཏེ། ལྟུང་བ་ཐ་མ་སྤྱད་པས་ཚུལ་ཁྲིམས་ཉམས་པས་ཀུན་དུ་གནས་ཞེས་
བྱ་བའི་དོན་ཏོ། ཇི་ལྟ་བུ་ཡིན་ཞེ་ན། སཱ་ལའི་ཤིང་ལ་འཁྲི་ཤིང་ལྟར། །ཞེས་བྱ་བ་
ལྟ་བུ་སྟེ། དཔེར་ན་སཱ་ལའི་ཤིང་ལ་འཁྲི་ཤིང་ལྕག་མ་དག་གིས་ཀུན་ནས་འཁྱུད་པ་
དེ་བཞིན་དུ་ལུས་ལ་སོགས་པའི་ཉེས་པར་སྤྱོད་པའི་བདག་ཉིད་དཔག་ཏུ་མེད་པའི་
ཚུལ་ཁྲིམས་འཆལ་བས་བདག་ཉིད་ཀུན་དུ་ཉམས་པར་བྱས་པའོ། །དེ་ནི་དེ་ལྟར་
བདག་ལ་བྱེད། །ཅེས་བྱ་བ་ནི་ཤིན་ཏུ་ཚུལ་ཁྲིམས་འཆལ་བའི་གང་ཟང་དེ་ནི་རྣམ་
པ་དེ་ལྟར་བདག་ལ་སྒྲུབ་པར་བྱེད་དེ། དམྱལ་བ་ལ་སོགས་པའི་ཕུང་པོར་མངོན་
པར་འགྲུབ་པར་བྱེད་དོ།། །།
ཇི་ལྟར་དགྲ་བཞིན་བྱེད་པར་འདོད། །ཅེས་བྱ་བ་ནི་འདི་ནི་བདག་ལ་སྡང་ཞིང་
མི་དགའ་བ་སྟེ། མི་བདེ་བ་དང་སྡུག་བསྔལ་ལ་སྦྱོར་ཞིང་ཕྲད་པར་བྱེད་པར་འདོད་དོ།།
དེ་བཞིན་དུ་ཚུལ་ཁྲིམས་འཆལ་བའི་གང་ཟག་ཀྱང་བདག་ལ་བྱེད་པར་འདོད་དོ།།
འདི་ནི་འདི་ལྟར་མཚོན་པ་ཡིན་ཏེ། ཇི་ལྟར་ཡང་བདག་ཉིད་ལ་བདེ་བ་ལ་སོགས་པའི་
ཁྱད་པར་ལ་སྦྱོར་བ་ནི་མི་འདོད་ཀྱི། སྡུག་བསྔལ་ལ་སོགས་པའི་ཁྱད་པར་ལ་ནི་སྦྱོར་
བར་འདོད་པ་ཡིན་ནོ། །དེའི་ཕྱིར་དགེ་སྦྱོང་གི་དམ་བཅས་པའི་ཚུལ་ཉམས་པ་ལས་
ནི་འཇིག་རྟེན་འདིར་གྲགས་པ་མ་ཡིན་པ་དང་། ཕ་རོལ་ཏུ་བདག་ཉིད་སྡུག་བསྔལ་
ལ་སྦྱོར་བ་ཡིན་ནོ། །ཚུལ་ཁྲིམས་ལ་སོགས་པའི་ཡོན་ཏན་དང་ལྡན་པ་ཉིད་ལ་ནི་རྒན་
རབས་ཞེས་བྱའི། དགེ་སྦྱོང་གང་ཡང་རུང་བ་ནི་རྒན་རབས་མ་ཡིན་ཏེ། དོན་དམ་
པར་ནི་རིགས་ལ་སོགས་པ་རྒན་རབས་མ་ཡིན་ནོ་ཞེས་བསྟན་པའི་ཕྱིར་སྨྲས་པ།།
མགོ་བོ་སྐྱ་བོར་གྱུར་བར་དུ། །ཞེས་བྱ་བ་ལ་སོགས་པའོ།།
་



དགེ་སྦྱོང་གི་ཚོམས་ཀྱི་འགྲེལ་པ། 21
མགོ་བོ་སྐྱ་བོར་གྱུར་བར་དུ།
ད་དུང་རྒན་རབས་མ་ཆུད་པ།།
དེ་ནི་ལང་ཚོ་གཏུགས་པ་སྟེ།།
དེ་ནི་རྒན་བླུན་ཞེས་བྱའོ།༡༡། |
བཅོམ་ལྡན་འདས་ཡུལ་བེ་ར་ཏྱའི་བི་ར་ཏི་ན་ཌ་ར་བི་ཙུ་མན་དའི་རྩ་བ་ན་བཞུགས་
ཏེ༑ དེ་ནས་ཡུལ་བེ་ར་ཏྱའི་བྲམ་ཟེ་ལོ་བརྒྱ་ཉི་ཤུ་ལོན་པ། རྒས་ཤིང་འཁོགས་པས་
གཟིར་བ་ཞིག་གིས་བཅོམ་ལྡན་འདས་ཀྱི་ཆོས་གོས་ཀྱི་གྲྭ་ལས་བཟུང་སྟེ་གསོལ་
པ༑ ཀྱེ་གོ་ཏ་མ་ཁྱེད་ཤིན་ཏུ་རྒན་པ་དག་མཐོང་ན་ཅིའི་ཕྱིར་གུས་པར་སྨྲས་པ་དང་།
ཕྱག་བཙལ་བ་དང་། སྟན་ལས་ལྡང་ཞིང་སྟན་བསྟབ་པ་ལ་སོགས་པ་མི་བྱེད་ཅེས་
གསོལ་པ་དང་། ངས་ནི་ལྷ་དང་བཅས་པའི་འཇིག་རྟེན་ན་བྲམ་ཟེ་དེ་ལྟ་བུ་ཡང་དག་
པར་མ་མཐོང་བས་སོ་ཞེས་རྒྱ་ཆེར་རོ། །གོ་ཏ་མ་དེ་ནི་རོ་མེད་པའོ། །གང་གིས་
བྲམ་ཟེའི་གྲངས་ནི་ཡོད་དེ། ང་ནི་རོ་མེད་པ་མ་ཡིན་ཏེ། གཟུགས་དང་འདོད་པའི་
ཡོན་ཏན་སྤངས་པ་ཉེ་བར་ལོངས་སྤྱོད་པ་མེད་པ་དང༌། དེ་བཞིན་དུ་མངལ་དུ་འཇུག་
པ་མེད་པ་དང༌། ཡང་སྲིད་པའི་ཕུང་པོ་སྤངས་པའི་ཕྱིར་རོ།།
འདི་ལྟ་སྟེ་དཔེར་ན་བྲམ་ཟེ་ཁྱིམ་བྱའི་སྒོ་ང་རྣམས་སྐྱེ་བར་གྱུར་པ་ཇི་སྙེད་པ་ལ་
ཇི་སྙམ་དུ་སེམས། བྲམ་ཟེ་གང་ཁྱིམ་བྱའི་ཕྲུག་པ་དེ་རྣམས་ལས་དང་པོར་མཆུ་འམ་
རྐང་པའི་སེན་མོའི་སྒོ་ངའི་སྦུབས་དྲལ་ཅིང་ཐོག་མར་བྱུང་བ་དེ་ལ་ཇི་སྐད་དུ་བརྗོད་
པར་བྱ། ཀྱེ་གོ་ཏ་མ་དེ་ནི་རྒན་རབས་ཞེས་བྱའོ། །དེ་བཞིན་དུ་ང་ཡང་དེ་རྣམས་ཀྱི་
ནང་ན་མ་རིག་པའི་སྒོ་ངའི་སྦུབས་དྲལ་ནས་བྱུང་བ་ཡིན་ཏེ་དེ་བས་ན་ང་ནི་ལུས་
ཅན་ཐམས་ཅད་ཀྱི་རྒན་རབས་ཡིན་ནོ་ཞེས་པ་ནས། ཇི་སྲིད་དུ་ཚིགས་སུ་བཅད་པ་



22 ཆེད་དུ་བརྗོད་པའི་ཚོམས་ཀྱི་འགྲེལ་པ།
གཉིས་གསུངས་སོ། །གཞན་དག་ནི་ཉེ་དགའ་རྒན་པོ་དག་དང་ལྷན་ཅིག་འདུག་ཅིག་
ཚུལ་མཉམ་ལ་འཕྱ་བ་བཞིན་དུ་སྟོན་པ་ལས་སོ་ཞེས་ཟེར་རོ། །གཞན་དག་ནི་རྒན་
རབས་ནི་གསུམ་སྟེ། རིགས་ཀྱི་རྒན་རབས་དང༌། ཀུན་རྫོབ་ཀྱི་རྒན་རབས་དང་།
ཆོས་ཉིད་ཀྱི་རྒན་རབས་ལས་ཐ་མ་ཉིད་ལས་བརྩམས་སོ་ཞེས་ཟེར་རོ། །རྒན་རབས་
ནི་རྒན་པར་གྱུར་པའོ། །ད་དུང་མ་ཆུད་པ་ཞེས་བྱ་བ་ནི་དེ་ཙམ་གྱི་རྒྱུས་མི་འགྱུར་
བའོ། །གྱུར་བར་དུ་ཞེས་བྱ་བ་ནི་དེ་ཙམ་གྱི་མཚན་མས་སོ། །མགོ་བོ་སྐྱ་བོ་ནི་མགོའི་
སྐྲ་དཀར་བ་སྟེ། གང་གི་ཕྱིར་འདིའི་སྐྲ་དཀར་བས་ན་རྒན་རབས་ཡིན་ནོ་ཞེས་བྱ་བ་
དེ་མ་ཡིན་ནོ་ཞེས་བྱ་བའི་དོན་ཏོ། །གལ་ཏེ་འདི་ཙམ་ན་རྒན་རབས་མ་ཡིན་ན་ཅི་བྱེད་
བྱིས་པ་ཡིན་ནམ་ཞེ་ན། །དེ་ནི་རྒན་བླུན་ཞེས་བྱའོ། །ཞེས་བྱ་བ་ཡིན་ཏེ། ཅིའི་ཕྱིར་དེ་
ལྟར་བརྗོད་པར་བྱ་ཞེ་ན། དེའི་རྒྱུ་བསྟན་པའི་ཕྱིར། དེ་ནི་ལང་ཚོ་གཏུགས་པ་སྟེ།།
ཞེས་བྱ་བ་དུས་ལ་ལྟོས་པའི་ལུས་ཀྱི་གནས་སྐབས་ཀྱི་ན་ཚོད་ནི་ལང་ཚོ་སྟེ། འདིར་
ལང་ཚོ་འདི་ཉིད་ཡོངས་སུ་སྨིན་ཅིང་གྱུར་པ་ནི་གཏུགས་པ་སྟེ། འདིའི་ལས་ལ་
སོགས་པ་ནི་ནུས་པ་ཉམས་པར་གྱུར་པའོ། །དེ་ནི་རྒན་བླུན་ཞེས་བྱའོ། །ཞེས་བྱ་བ་
བརྗོད་དེ། བླུན་པས་རྒ་བ་བཅོམ་པ་ཡིན་ཏེ། རྒས་པས་དོན་མེད་པར་གྱུར་པའོ། །
གང་གི་ཕྱིར་ཡོན་ཏན་བསྒྲུབས་པ་དེས་ནི་དོན་དང་བཅས་པའི་རྒན་པའོ།།
ཡང་ན་བླུན་པས་བཅོམ་པ་སྟེ། བྱ་བ་ངན་པས་ནུས་པ་དང་བྲལ་བ་ཞེས་བྱ་བའི་
དོན་ཏོ། །འདི་ཉིད་ཀྱིས་ནི་རིགས་དང་གཟུགས་དང་འབྱོར་པ་ལ་སོགས་པའི་ཁྱད་
པར་གྱིས་འཇིག་རྟེན་ན་ཀུན་རྫོབ་ཏུ་རྒན་རབས་ཞེས་བརྗོད་པ་ཡང་དགག་པ་
ཡིན་ནོ། །ཐུབ་པ་མེད་པའི་ཕྱིར་དང་། ཡོན་ཏན་གྱི་རང་བཞིན་མ་ཡིན་པའི་ཕྱིར་
ཏེ༑ དེ་ལ་འདིས་ནི་གཞན་རིགས་ཀྱི་རྒན་རབས་སུ་འདོད་པ་ཡང་དགག་པ་ཡིན་
བོ



དགེ་སྦྱོང་གི་ཚོམས་ཀྱི་འགྲེལ་པ། 23
ནོ༑ ༑ཆོས་ཉིད་ཀྱི་རྒན་རབས་བསྟན་པའི་ཕྱིར། གང་ཞིག་ཅེས་བྱ་བ་ལ་སོགས་པ་
སྨོས་སོ།།
གང་ཞིག་དགེ་དང་སྡིག་པ་དག།
།
སྤངས་ཤིང་ཚངས་པར་སྤྱོད་པ་དང་།།
སྡེ་ཚོགས་སྤངས་ནས་སྤྱོད་བྱེད་པ།།
དེ་ནི་རྒན་རབས་ཞེས་བྱའོ།༡༢། །
གང་ཞིག་དགེ་དང་ཞེས་བྱ་བ་ནི་བདེ་བའི་འབྲས་བུའི་ལས་སོ། །སྡིག་པ་དག་ཅེས་
བྱ་བ་ནི་དོན་སྡིག་སྡུག་བསྔལ་གྱི་འབྲས་བུ་ལས་སོ། །སྤངས་ཤིང་ཞེས་བྱ་བ་ནི་
རྗེས་སུ་མཐུན་པར་རབ་ཏུ་དོར་བའོ། །འདིར་འཕགས་པའི་ལམ་ཉིད་ནི་གཉེན་
པོ་ཡིན་ནོ་ཞེས་བསྟན་པའི་ཕྱིར་སྨྲས་པ། ཚངས་པར་སྤྱོད་པ་དང་ཞེས་བྱ་བ་སྟེ།
ཚངས་པའི་འབྲས་བུའི་ཕྱིར་སྤྱོད་པ་ནི་མྱ་ངན་ལས་འདས་པའི་འབྲས་བུ་ལས་ནན་
ཏན་དུ་བྱེད་པ་སྟེ། འཕགས་པའི་ལམ་ཞེས་བྱ་བའི་དོན་ཏོ། །ཚངས་པར་སྤྱོད་པས་
དགའ་བ་ཡིན་ནོ་ཞེས་བྱ་བའི་ཚིག་གིས་ཏེ། དེ་གང་ལ་ཡོད་པ་དེ་ནི་ཚངས་པར་
སྤྱོད་ལྡན་ནོ། །ཅི་ཕྲ་རྒྱས་ཐམས་ཅད་སྤངས་པར་བྱས་ཤིང་མྱ་ངན་ལས་འདས་པར་
གྱུར་པ་ཙམ་གྱིས་ཀྱང་རྒན་རབས་ཞེས་བྱ་བའི་མིང་དུ་བརྗོད་དམ་ཞེ་ན་སྨྲས་པ།
ཡང་གང་གི་ཚེ། སྡེ་ཚོགས་སྤངས་ནས་ཞེས་བྱ་བ་སྨོས་ཏེ། ཚོགས་དང་འབྲེལ་བ་
ནི་སྡེ་ཉིད་དུ་བྱེད་པ་སྟེ། སྡེ་ནི་ཕུང་པོ་དང་འབྲེལ་བ་ཡིན་ནོ།། །།
དེ་སྤངས་པ་ནི་སྡེ་ཚོགས་སྤངས་པ་སྟེ། ཡང་སྲིད་པའི་ཕུང་པོ་དང་འབྲེལ་བ་
མེད་པའི་ཕྱིར་རོ། །དེར་སྐྱེ་བ་མེད་པ་ནི་ཀུན་དུ་སྦྱོར་བ་སྤངས་པའི་ཕྱིར་རོ། །མི་སློབ་
པའི་ལམ་ལ་གནས་པར་བྱས་ནས་གཞན་གྱི་དོན་བྱེད་པའི་གནས་སྐབས་དེ་ནི་རྒན་
རབས་ཀྱི་སྒྲར་བརྗོད་པའི་ཕྱིར། དེ་ནི་རྒན་རབས་ཞེས་བྱའོ་ཞེས་པ་སྟེ། དེ་ཉིད་དོན་



24 ཆེད་དུ་བརྗོད་པའི་ཚོམས་ཀྱི་འགྲེལ་པ།
དམ་པར་རྒན་རབས་ཡིན་ཏེ། བདག་དང་གཞན་གྱི་རྒྱུད་ལ་ཕན་པར་བྱེད་པའི་ཕྱིར་རོ་
ཞེས་བྱའོ་ཞེས་བྱ་བ་ནི་དམ་པ་རྣམས་ཀྱིས་བཤད་དོ། །ཚུལ་ཁྲིམས་ལ་སོགས་པའི་
ཡོན་ཏན་དང་ལྡན་པ་ཉིད་ནི་དགེ་སྦྱོང་ཡིན་གྱི། ཆ་བྱད་ཙམ་ནི་མ་ཡིན་ནོ་ཞེས་བསྟན་
པའི་ཕྱིར། བརྟུལ་བཞུགས་མེད་ཅིང་ཞེས་བྱ་བ་ལ་སོགས་པ་སྨོས་སོ།།
བརྟུལ་ཞུགས་མེད་ཅིང་རྫུན་སྨྲ་ན། །
མགོ་བོ་བྲེགས་ཙམ་དགེ་སྦྱོང་མིན།།
རྨོངས་པ་འདོད་ལ་ཞུགས་པ་དག།
ཇི་ག་དགེ་སྦྱོང་ཡིན་ནམ་ཀྱེ།༡༣།
དེ་ནས་དབྱིག་པ་ཅན་ཡུལ་ལྔ་ལེན་ན་གནས་པའི་རྒྱས་པ་དང་། རོ་ཧི་ཏ་ཀ་ཞེས་
བྱ་བའི་བྲམ་ཟེས་བཅོམ་ལྡན་འདས་ལ་འདི་སྐད་ཅེས་གསོལ་ཏེ། །ཀྱེ་གོ་ཏ་མ་ཁྱོད་
ལ་དྲི་སྟེ། བཙུན་པ་ཇི་སྲིད་དུ་ཆ་བྱད་བླངས་པ་ཙམ་གྱིས་དགེ་སྦྱོང་དང་བྲམ་ཟེར་
འགྱུར་རམ། དེའི་ཕྱིར་བཙུན་པ་ལྷོ་ཕྱོགས་ཀྱི་ཡུལ་ལྔ་ལེན་ན། དགེ་སློང་རབ་ཏུ་
མང་པོ་དང་བྲམ་ཟེ་རབ་ཏུ་མང་པོ་ཆ་བྱད་འཛིན་པ་མཆིས་ཤིང་ཚུལ་ཁྲིམས་འཆལ་
ལ་སྡིག་པ་སྤྱོད་པ་ཞེས་རྒྱ་ཆེར་ཏེ། དེའི་ཆེད་དུ་ཚིགས་སུ་བཅད་པ་གསུམ་པོ་
འདི་གསུངས་སོ། །མགོ་བོ་བྲེགས་ཙམ་དགེ་སྦྱོང་མིན། །ཞེས་བྱ་བ་ནི་སྐྲ་དང་ཁ་
སྤུ་བྲེགས་པ་ཙམ་དེ་ནི་ཀུན་རྫོབ་ཏུ་ཡང་དགེ་སྦྱོང་དུ་མི་འགྱུར་ཏེ་རྩིག་པ་ལ་བྲིས་
པའི་མར་མེ་ལྟ་བུའོ། །ཅིའི་ཕྱིར་ཞེ་ན། བརྟུལ་ཞུགས་མེད་ཅིང་ཞེས་བྱ་བ་སྨོས་ཏེ།
བརྟུལ་ཞུགས་ཡོད་པ་མ་ཡིན་པ་སྟེ། འདི་ལ་སོ་སོར་ཐར་པའི་ཚུལ་ཁྲིམས་ཐོག་
མར་གཟུང་བ་ལ་སོགས་པས་དེ་མ་བསྐྱེད་པའི་ཕྱིར་རོ། །ཅིང་ཞེས་བྱ་བ་ནི་གང་གི་
ཕྱིར་ཞེས་བྱ་བའི་དོན་ཏེ། དགེ་སློང་ནི་འདིར་ཚུལ་ཁྲིམས་དང་ལྡན་པ་ཡིན་ནོ་ཞེས་



ན་དགེ་སྦྱོང་གི་ཚོམས་ཀྱི་འགྲེལ་པ། 25
པའི་ཚིག་གིས་སོ། །ཇི་ལྟར་ཚུལ་ཁྲིམས་ལེགས་པར་མི་འཛིན་པར་འགྱུར་བའི་རྒྱུ་
སྨྲས་པ། དེ་གཅིག་པུར་མ་ཟད་དེ། དེ་ལས་གཞན་པའི་ཚུལ་ཁྲིམས་ཀྱིས་ཀྱང་དགེ་
སྦྱོང་མཚོན་པ་ཡིན་ཏེ། བདེན་པར་སྨྲས་པ་ལ་སོགས་པས་སོ། །རབ་ཏུ་བྱུང་བ་
ནི་བདེན་པ་ལ་དགོངས་པ་ཡིན་ནོ་ཞེས་པའི་ཚིག་གིས་ཏེ། དེ་ཉིད་སྨྲས་པ། བརྫུན་
སྨྲ་ན་ཞེས་བྱ་བ་སྟེ། བརྫུན་པ་དང་མི་བདེན་པ་སྨྲ་བ་སྟེ། གང་གིས་སོ་སོར་ཐར་
པའི་ཚུལ་ཁྲིམས་ཚུལ་བཞིན་དུ་བླངས་པ་ཡང་དག་གིས་ཡང་དག་པར་བསྡམས་
པ་མ་ཡིན་པའོ། །དེས་ན་དེ་ནི་ཀུན་རྫོབ་ཏུ་ཡང་དགེ་སྦྱོང་མ་ཡིན་ནོ། །རབ་ཏུ་བྱུང་
བར་གྱུར་ནས་ཇི་ལྟར་བརྫུན་སྨྲ་བ་ཡིན་ཞེ་ན། རྨོངས་པ་འདོད་ལ་ཞུགས་པ་དག །
ཅེས་བྱ་བ་ཡིན་ཏེ། སྲེད་པ་དང་མ་རིག་པ་གཉིས་ཀྱིས་བསྐུལ་བའི་ལྟ་བ་དེ་ཉིད་ལ་
དམིགས་པའོ། །ཇི་ག་དགེ་སྦྱོང་ཡིན་ནམ་ཀྱེ། །ཞེས་བྱ་བ་ནི་མ་ཞི་བ་དེ་ཉིད་ནི་ནམ་
ཡང་དགེ་སྦྱོང་དུ་མི་འགྱུར་རོ་ཞེས་བྱ་བའི་དོན་ཏོ། །དེ་ཉིད་བཤད་པ་ཚུལ་ཁྲིམས་
དང་བདེན་པ་དང་བྲལ་བ་ལ་ནི་ཀུན་རྫོབ་ཏུ་ཡང་དགེ་སྦྱོང་ཞེས་བྱ་བའི་གདགས་པ་
མེད་པར་འགྱུར་ཏེ། དེ་གཉི་ག་དང་ལྡན་ན་ནི་དགེ་སྦྱོང་དུ་འགྱུར་རོ། །དེ་ལྟ་ན་དོན་
དམ་པའི་དགེ་སྦྱོང་གང་ཡིན་ཞེ་ན། སྨྲས་པ། བ
བརྟུལ་ཞུགས་མེད་ཅིང་རྫུན་སྨྲ་ན།།
མགོ་བོ་བྲེགས་ཙམ་དགེ་སྦྱོང་མིན།།
། གང་ཞིག་སྡིག་པ་ཞི་གྱུར་ཏེ། ས་ལ་
མཁས་པས་དགེ་སྦྱོང་ཡིན་པར་ཤེས།༡༤།
འཕགས་པའི་གང་ཟག་རྣམ་པ་གཉིས་ཏེ། ཉོན་མོངས་པའི་ལྷག་མ་དང་བཅས་པ་
དང༌། ལྷག་མ་མེད་པའོ། །དེ་ལ་ཉོན་མོངས་པའི་ལྷག་མ་དང་བཅས་པ་ནི་རྒྱུན་དུ་



26 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཞུགས་པ་ལ་སོགས་པ་བདུན་ལས་བརྩམས་པ་སྟེ་ཚིགས་སུ་བཅད་པ་གཅིག་གོ །
མགོ་བོ་བྲེགས་ཙམ་དགེ་སྦྱོང་མིན། །ཞེས་བྱ་བ་ནི་ངེས་པར་བརྟགས་པའི་དོན་
ཏོ༑ །གང་གི་སྡིག་པ་ཞི་གྱུར་ཏེ། །ཞེས་བྱ་བ་ནི་གང་གི་རྒྱུད་ལ་མཐོང་བའི་ལམ་གྱི་
མཐུས་ལུས་ལ་སོགས་པའི་ཉེས་པར་སྤྱོད་པ་ངན་སོང་གི་རྒྱུ་དང་བྲལ་བའོ། །དེ་
ནི༑ མཁས་པས་དགེ་སྦྱོང་ཡིན་པར་ཤེས། །ཞེས་བྱ་བ་ནི་གང་ཟག་དེ་ནི་དོན་དམ་
པར་སངས་རྒྱས་ཀྱི་དགེ་སྦྱོང་ཡིན་ནོ་ཞེས་ཤེས་ཤིང་ཁོང་དུ་ཆུད་པར་བྱའོ། །ཉོན་
མོངས་པའི་ལྷག་མ་མེད་པ་ལས་བརྩམས་ཏེ། གང་དག་སྡིག་པ་ཆེ་ཕྲ་ཞེས་བྱ་བ་ལ་
སོགས་པ་སྨོས་སོ།།
བརྟུལ་ཞུགས་མེད་ཅིང་རྫུན་སྨྲ་ན།།
མགོ་བོ་བྲེགས་ཙམ་དགེ་སྦྱོང་མིན།། བདེ་
གང་དག་སྡིག་པ་ཆེ་ཕྲ་དག། །
ཀུན་ལ་བརྟགས་ནས་བྱེད་པ་དང་།།
སྡིག་པ་ཞི་བ་དེ་དག་ནི། །
དགེ་སྦྱོང་ཉིད་ཅེས་བརྗོད་པར་བྱ།༡༥། །
སྡིག་པ་ཞི་བ་དེ་དག་ནི། །ཞེས་བྱ་བ་ནི་བསྒོམ་པའི་ལམ་གྱིས་སྡིག་པ་སྤངས་ཤིང་
བོར་བའོ། །དེ་གང་ཞེ་ན། ཆེ་ཕྲ་དག་ཅེས་བྱ་བ་སྟེ། ཁམས་གསུམ་གྱི་བསྒོམ་པས་
སྤང་བར་བྱ་བའི་ཕྲ་རྒྱས་སོ། །ཀུན་ལ་ཞེས་བྱ་བ་ནི་མཐའ་དག་སྟེ། ས་ཐམས་
ཅད་ཀྱི་རྣམ་པ་སྤངས་པའི་ཕྱིར་རོ། །ཡང་ན་ཆུང་ངུ་ལ་སོགས་པའོ། །དེའི་ཕྱིར་
ཡང་སྡིག་པ་བརྟགས་ནས་སྤངས་པའི་ཕྱིར་ཞེས་བྱ་བ་ནི་ཉོན་མོངས་པ་མཐའ་དག་
སྤངས་པའི་རྒྱུས་དགེ་སྦྱོང་ཉིད་ཅེས་བརྗོད་པར་བྱ་ཞིང་དེ་ཉིད་ཡོངས་སུ་རྫོགས་



དགེ་སྦྱོང་གི་ཚོམས་ཀྱི་འགྲེལ་པ། 27
པའི་དགེ་སྦྱོང་ཡིན་གྱི། གཞན་ནི་མ་ཡིན་ནོ་ཞེས་པའི་དོན་ཏོ། །གལ་ཏེ་དགེ་སྦྱོང་
གི་རྣམ་གྲངས་བྲམ་ཟེ་ལ་སོགས་པར་ཅིའི་ཕྱིར་བརྗོད་ཅེ་ན། ། སྡིག་པ་སྤངས་པ་
ཞེས་བྱ་བ་ལ་སོགས་པ་སྨོས་སོ།།
སྡིག་པ་སྤངས་པ་བྲམ་ཟེ་སྟེ།།
ཞི་བར་བྱེད་པ་དགེ་སྦྱོང་ཡིན།།
བདག་གི་དྲི་མ་རབ་སྤངས་པ།།
དེས་ན་རབ་ཏུ་བྱུང་ཞེས་བརྗོད།༡༦།
དགེ་སྦྱོང་གི་ཚོམས་ཏེ་བཅུ་གཅིག་པའོ།། །།
བྲམ་ཟེ་མེ་སྦྱིན་གྱིས་བཅོམ་ལྡན་འདས་ལ་ཞུས་པ། ཇི་ལྟ་བུ་ནི་བྲམ་ཟེ་ལགས།།
དགེ་སྦྱོང་དག་ནི་ཇི་ལྟ་བུ། །རབ་ཏུ་བྱུང་བ་ཅི་ཞིག་ལགས། །དེ་ནི་བདག་ལ་བཀའ་
སྩལ་གསོལ། །ཞེས་པ་དང་། དེས་ན་ཚིགས་སུ་བཅད་པ་འདི་གསུངས་སོ། ། སྤངས་
པ་ནི་གང་གིས་སྤངས་པ་བཅོམ་པ་སྟེ། གང་གིས་སྡིག་པ་དེ་བཅོམ་པར་གྱུར་པ་
ཉིད་ནི་ཉོན་མོངས་པ་ཐམས་ཅད་ཐག་རིང་དུ་སྤངས་པ་སྟེ། སྡིག་པ་ལ་དགའ་བའམ།
འདོད་པ་ལ་དགའ་བའི་སེམས་སྤངས་པ་ནི་བྲམ་ཟེ་ཡིན་གྱི་ཚངས་པའི་སྐུད་པ་
གདགས་པ་ཙམ་གྱིས་ནི་མ་ཡིན་ནོ། །ཞི་བར་སྤྱོད་པ་ཞེས་བྱ་བས་ནི་ཉོན་མོངས་
པ་ཐམས་ཅད་ཉེ་བར་ཞི་བདེའི་ཕྱིར་སྤྱོད་པ་སྟེ། སྙིང་རྗེ་གདུང་བའི་བློས་སེམས་
ཅན་གྱི་དོན་དང་བདག་གི་དོན་གང་བྱེད་པ་དེ་ཉིད་ནི་དོན་དམ་པའི་དགེ་སྦྱོང་དང་ཞི་
བར་སྤྱོད་པ་ཞེས་བྱའོ། །བདག་གི་དྲི་མ་རབ་སྤངས་པ། །ཞེས་བྱ་བ་ནི་གང་གི་ཕྱིར་
སེམས་ཀྱི་ཉོན་མོངས་པ་དང་ཉེ་བའི་ཉོན་མོངས་པ་ལ་སོགས་པའི་དྲི་མ་བསལ་ཅིང་



28 ཆེད་དུ་བརྗོད་པའི་ཚོམས་ཀྱི་འགྲེལ་པ།
སྤངས་པ་དེས་རབ་ཏུ་བྱུང་བ་ཞེས་བྱའི། ཁྱིམ་གྱི་གནས་ཡོངས་སུ་བཏང་བ་ཙམ་
གྱིས་ནི་མ་ཡིན་ནོ་ཞེས་བསྟན་ཏོ། །དགེ་སྦྱོང་གི་ཚོམས་ཏེ་བཅུ་གཅིག་པའི་རྣམ་
པར་འགྲེལ་པ་རྫོགས་སོ།། །།
།



༄༅།།ཆེད་དུ་བརྗོད་པའི་ཚོམས་ལས་ལམ་གྱི་ཚོམས་
ཞེས་བྱ་བ་བཞུགས་སོ།།
།
གང་ཚེ་འཕགས་པའི་བདེན་པ་བཞི།
ཤེས་རབ་ཀྱིས་ནི་མཐོང་བ་དང་།།
ལམ་འདི་རབ་ཏུ་ཤེས་པ་ཡིས།། |
།
སྲིད་པའི་སྲེད་པ་རབ་ཏུ་འདྲལ།༡། རྒྱ་ནག
དེ་
དཔེར་ན་རླུང་གིས་རྡུལ་བསླང་བ།།
ཆར་པ་འབབ་པས་ཞི་བྱེད་ལྟར།།
གང་ཚེ་ཤེས་རབ་ཀྱིས་མཐོང་བ།།
༣༣ - -，
ས་
གང་ཞིག་ལེགས་པར་རྟོགས་པ་ཡིས།། ་
སྐྱེ་ཤི་ལེགས་པར་ཟད་འགྱུར་ཞིང་།། བདག་
འཇིག་རྟེན་ངེས་འབྱེད་འགྱུར་བ་ཡི།།
ཤེས་རབ་དེ་ནི་གཙོ་བོ་ཡིན། ༣། ༢་



30 ཆེད་དུ་བརྗོད་པའི་ཚོམས་ཀྱི་འགྲེལ་པ།
དེ་
བདེན་པའི་ནང་ན་བདེན་བཞི་དང་།།
ལམ་ནང་ཡན་ལག་བརྒྱད་པ་མཆོག །
རྐང་གཉིས་ནང་ན་མིག་ཅན་དང་།།
ཆོས་ཀྱི་ནང་ན་ཆགས་བྲལ་མཆོག༤།
འདུ་བྱེད་ཐམས་ཅད་མི་རྟག་པར། །
གང་ཚེ་ཤེས་རབ་ཀྱིས་མཐོང་བ།། ས་
དེ་ཚེ་སྡུག་བསྔལ་ལས་ཡིད་འབྱུང་།།
ལམ་འདི་རྣམ་པར་དག་པར་འགྱུར།༥།
འདུ་བྱེད་ཐམས་ཅད་སྡུག་བསྔལ་བར།། །
གང་ཚེ་ཤེས་རབ་ཀྱིས་མཐོང་བ།། ས་མ་
དེ་ཚེ་སྡུག་བསྔལ་ལས་ཡིད་འབྱུང༌།།
ལམ་འདི་རྣམ་པར་དག་པར་འགྱུར།༦། །
འདུ་བྱེད་ཐམས་ཅད་སྟོང་ཉིད་དུ།།
གང་ཚེ་ཤེས་རབ་ཀྱིས་མཐོང་བ།། ས་
དེ་ཚེ་སྡུག་བསྔལ་ལས་ཡིད་འབྱུང༌།།
ལམ་འདི་རྣམ་པར་དག་པར་འགྱུར།༧།



ལམ་གྱི་ཚོམས། 31
།
འདུ་བྱེད་ཐམས་ཅད་བདག་མེད་པར།།
གང་ཚེ་ཤེས་རབ་ཀྱིས་མཐོང་བ།།
དེ་ཚེ་སྡུག་བསྔལ་ལས་ཡིད་འབྱུང༌།།
ལམ་འདི་རྣམ་པར་དག་པར་འགྱུར།ར།
།
།
སྲེད་པའི་ཟུག་རྔུ་གཅོད་བྱེད་ལམ།།
ངས་ནི་ཁྱེད་ཅག་རྣམས་ལ་བསྟན།།
དེ་བཞིན་གཤེགས་པ་སྟོན་པ་སྟེ།
ཁྱེད་ཅག་རྣམས་ཀྱིས་བྱ་དགོས་སོ། ༄༅།
།
།
་
སྲེད་པའི་ཟུག་རྔུ་སེལ་བའི་ལམ།། བསམ
ངས་ནི་ཁྱེད་ཅག་རྣམས་ལ་བསྟན།།
དེ་བཞིན་གཤེགས་པ་སྟོན་པ་སྟེ།། །།
ཁྱེད་ཅག་རྣམས་ཀྱིས་བྱ་དགོས་སོ།༡༠། །
ལྟ་བ་རྣམ་པར་དག་བྱེད་པ།།
ལམ་འདི་མ་གཏོགས་གཞན་མེད་པས།།
ཏིང་ངེ་འཛིན་ལ་རབ་གནས་ཏེ།
བདུད་ཀྱི་འཆིང་བ་སྤང་བར་གྱིས།༡༡།
སྐུ
་
།



32 ཆེད་དུ་བརྗོད་པའི་ཚོམས་ཀྱི་འགྲེལ་པ།
འདི་ནི་དྲང་ལམ་འདི་ནི་ཕ་རོལ་གནོན།།
མཚོ་ལ་ངང་པའི་སྲང་ལྟར་བགྲོད་པ་གཅིག ། །
ཤཱཀྱ་ཐུབ་པས་མཉམ་གཞག་གང་རྟོགས་ནས།།
ཚོགས་ལ་ཡང་དང་ཡང་དུ་བཤད་པ་འདི། ༡༢།
སྐྱེ་ཤིའི་མཐའ་རྟོགས་ཕན་མཛད་ཐུགས་བརྩེ་བས།།
བགྲོད་པ་གཅིག་ལམ་རབ་ཏུ་བསྟན་མཛད་པའི།།
ལམ་འདིས་ཆུ་བོ་རྣམས་ལས་སྔོན་རྒལ་ཞིང་།།
དེ་བཞིན་རྒལ་བར་འགྱུར་ཞིང་རྒལ་བར་མཛད།༡༣།
ཤིན་ཏུ་མཐར་གཏུགས་གདུལ་བྱ་དག་བྱ་དང༌།།
འཁོར་བའི་སྐྱེ་ཤི་ཟད་པར་བྱ་བ་དང༌།། ། །
ཁམས་རྣམས་དུ་མ་སོ་སོར་རྟོགས་བྱའི་ཕྱིར།།
སྤྱན་དང་ལྡན་པས་ལམ་འདི་རབ་ཏུ་བསྟན།༡༤།
ཇི་ལྟར་ཆུ་ཀླུང་གང་གཱའི་ཆུ་རྒྱུན་ཞུགས།།
རྒྱ་མཚོའི་ནང་དུ་འབབ་པར་འགྱུར་བ་ལྟར། །
དེ་བཞིན་ཤེས་རབ་ཡངས་པས་བསྟན་པའི་ལམ།།
འདི་ནི་འཆི་མེད་ཐོབ་པར་བྱ་ཕྱིར་འཇུག༡༥། །



ལམ་གྱི་ཚོམས། 33
གང་ཞིག་འབྱུང་པོ་ཀུན་ལ་ཐུགས་བརྩེ་བས།།
སྔོན་ཆད་མ་ཐོས་ཆོས་ཀྱི་འཁོར་ལོ་བསྐོར།།
སྐྱོབ་པ་ལྷ་དང་མི་རྣམས་འདུལ་མཛད་པ།། ་
སྲིད་པའི་མཐར་ཕྱིན་དེ་ལ་ཕྱག་འཚལ་ལོ།༡༦།
རྣམ་རྟོག་དགེ་བ་གསུམ་ནི་བརྟག་བྱ་ཞིང་། །
དགེ་བ་མ་ཡིན་གསུམ་ཡང་རྣམ་པར་སྤངས།།
ཀུན་ནས་རྡུལ་ལངས་ཆར་གྱིས་མནན་པ་ལྟར།།
དེ་ནས་རྟོག་དང་དཔྱོད་པ་ཞི་བར་བྱ། ༡༧།
དེ་ནས་སེམས་ལ་རྣམ་རྟོག་ཉེར་ཞི་ནས།།
བླ་མེད་བྱང་ཆུབ་བདེ་ལ་རེག་པར་འགྱུར།། །
ཏིང་འཛིན་གསུམ་པོ་རྣམས་ལ་ཡིད་གཏད་ཅིང་།།
དབེན་པ་ལས་སྐྱེས་ཚད་མེད་བསྒོམ་པར་བྱ།།
དྲན་ལྡན་མཁས་པས་མདུད་པ་ཞི་བྱ་ཞིང༌།།
གསུམ་པོ་རྣམས་ཀྱིས་གནས་གསུམ་རབ་ཏུ་དྲལ། ༡༨།
།
ཤེས་རབ་མཚོན་དང་བརྩོན་འགྲུས་སྟོབས་དང་ལྡན།
དྲན་ལྡན་མཉམ་གཞག་ཏིང་འཛིན་ལ་དགའ་བས།།
།
།
།



34 ཆེད་དུ་བརྗོད་པའི་ཚོམས་ཀྱི་འགྲེལ་པ།
འཇིག་རྟེན་སྐྱེ་དང་འཇིག་པར་རྟོགས་ནས་ནི།།
ཀུན་ལས་རབ་ཏུ་རྣམ་གྲོལ་དེ་རིག་ཡིན།།
འཇིག་རྟེན་མཐའ་མ་ལེགས་པར་རྟོགས་གྱུར་ནས།།
འཇིག་རྟེན་མཐར་སོན་ཕ་རོལ་ཕྱིན་ཞེས་བརྗོད།༡༩།
གང་གིས་ཞི་བ་འཕགས་ལམ་ཡན་ལག་བརྒྱད།། །
ལམ་དྲང་བསྒོམས་པ་དེས་ནི་བདུད་རྩི་རྙེད།།
དེ་ལྟར་སྤྱོད་པས་བདེ་འདོད་བདེ་བ་འཐོབ།།
སྙན་པ་འཐོབ་ཅིང་གྲགས་པ་འཕེལ་བར་འགྱུར།༢༠།
ལམ་གྱི་ཚོམས་ཏེ་བཅུ་གཉིས་པའོ།། །།



༄༅། །ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
ལམ་གྱི་ཚོམས་ཀྱི་འགྲེལ་པ་བཞུགས་སོ།།
༄༅། །དོན་དམ་པའི་དགེ་སྦྱོང་ནི་འཕགས་པའི་ལམ་ལ་རག་ལས་པ་ཡིན་
པའི་ཕྱིར་དེའི་འོག་ཏུ་ལམ་གྱི་ཚོམས་རྟོགས་པར་བྱ་བའི་ཕྱིར་བསྟན་ཏེ། གང་ཚེ་
འཕགས་པའི་ཞེས་བྱ་བ་ལ་སོགས་པ་སྨོས་སོ།།
གང་ཚེ་འཕགས་པའི་བདེན་པ་བཞི། །
ཤེས་རབ་ཀྱིས་ནི་མཐོང་བ་དང་།།
ལམ་འདི་རབ་ཏུ་ཤེས་པ་ཡིས།། ་
སྲིད་པའི་སྲེད་པ་རབ་ཏུ་འདྲལ།༡། ་་་་་
འཕགས་པའི་དགེ་སྦྱོང་གི་འཕགས་པའི་བདེན་པ་ནི་བཞིའོ་ཞེས་མདོ་ལས་
གསུངས་ནས་ཚིགས་སུ་བཅད་པ་གསུམ་པོ་འདི་བཀའ་སྩལ་ཏོ། །ཟག་པ་མེད་པའི་
ལམ་འཐོབ་པའི་འཕགས་པ་དེའི་བདེན་པ་སྟེ། དེ་ཉིད་ཀྱིས་སྡུག་བསྔལ་ལ་སོགས་
པ་ཇི་ལྟ་བ་བཞིན་དུ་རྟོགས་པའི་ཕྱིར་ཏེ། སོ་སོའི་སྐྱེ་བོ་ཕྱིན་ཅི་ལོག་ལ་ཞུགས་པས་
ནི་མ་ཡིན་ཏེ། དེས་ནི་ཕྱིན་ཅི་ལོག་ཏུ་གཟུང་བའི་ཕྱིར་རོ། །བཞི་ཞེས་བྱ་བའི་གྲངས་
འདི་བསྟན་པ་ནི་བླང་བ་དང་དོར་བར་བྱ་བ་ཉིད་ཀྱི་ཐབས་དང་བཅས་པ་ཁོང་ནས་
རྟོགས་པའི་ཕྱིར་རྣམ་པར་གྲོལ་བ་ཐོབ་བ་ཡིན་གྱི། སྲིན་བུ་ལ་སོགས་པའི་གྲངས་
ཀྱིས་ནི་མ་ཡིན་ནོ། །དེ་དག་ཀྱང་སྡུག་བསྔལ་དང་། ཀུན་འབྱུང་བ་དང་འགོག་པ་
དང་ལམ་མོ། །དེ་ལ་སྡུག་བསྔལ་ནི་འབྲས་བུར་གྱུར་པ་ཉེ་བར་ལེན་པའི་ཕུང་པོ་



36 ཆེད་དུ་བརྗོད་པའི་ཚོམས་ཀྱི་འགྲེལ་པ།
ལྔའོ། །དེ་ཉིད་ཀྱི་རྒྱུར་གྱུར་པ་ནི་ཀུན་དུ་འབྱུང་བའོ། འགོག་པ་ནི་ཐར་པའོ། །ལམ་
ནི་ཡན་ལག་བརྒྱད་དོ། །འདི་དག་ནི་མངོན་པར་རྟོགས་པའི་རིམ་པ་སྟེ། ཐོག་མར་
ནད་མཐོང་ཞིང་དེའི་ནད་གཞི་དང་། ནད་མེད་པ་དང་། སྨན་སྟོན་པ་བཞིན་ནོ། །
མཐོང་བ་ནི་སོ་སོར་རྟོགས་པ་སྟེ། ཤེས་རབ་ཀྱིས་ཞེས་བྱ་བ་ནི་མཐོང་བའི་ལམ་
གྱིས་དེ་དང་པོ་བསྐྱེད་པའི་ཕྱིར་རོ། །གང་ཚེ་ནི་དུས་གང་གི་ཚེ་སྟེ། ལམ་ལ་རྗེས་སུ་
ཤེས་པའི་བཟོད་པའི་གནས་སྐབས་ན་ཞེས་བྱ་བའི་དོན་ཏོ། །
མཐོང་བའི་ལམ་གྱི་འབྲས་བུ་བསྟན་པའི་ཕྱིར་སྨྲས་པ། ལམ་འདི་རབ་ཏུ་
ཤེས་པ་ཡིས། །ཞེས་བྱ་བ་སྟེ། དེའི་ཚེ་འདིའི་རྣལ་འབྱོར་གྱིས་བསྒོམ་པའི་ལམ་
ཐོབ་པ་ཡིན་ཏེ། སེམས་ཀྱི་སྐད་ཅིག་མ་བཅུ་དྲུག་པ་ནི་བསྒོམ་པའི་ལམ་ཡིན་པའི་
ཕྱིར་དེས་ན་ཡང་དེའི་འོག་ཏུ་རྟོགས་པའི་ཕྱིར་རོ། །ལམ་གྱི་ཁྱད་པར་ནི། སྲིད་
པའི་སྲེད་པ་རབ་ཏུ་འབྲལ། །ཞེས་བྱ་བ་སྨོས་ཏེ། སྲིད་པའི་སྲེད་པ་སྟེ་སྲེད་པ་ནི་
རྣམ་པ་གསུམ་མོ་ཞེས་བྱ་བའི་ཚིག་གིས་སོ། །དེ་རབ་ཏུ་འབྲལ་བ་ནི་སྤངས་པ་སྟེ།
གང་གིས་བདེན་པ་མཐོང་བ་ལ་རག་ལས་པ་ཡིན་པས་ཁམས་གསུམ་ལས་འདོད་
ཆགས་དང་བྲལ་བའོ། །བདེན་པ་མཐོང་བ་ལ་གཟུད་པའི་ཕྱིར་འདི་གསུངས་སོ། །
བདེན་པ་མཐོང་བའི་ཕན་ཡོན་འཇིག་རྟེན་ལས་འདས་པ་བསྟན་ནས། འཇིག་རྟེན་
པའི་བསྟན་པའི་ཕྱིར་སྨྲས་པ། འོ ་
ན ་
་ ད པེར་ན་རླུང་གིས་རྡུལ་བསླང་བ།། དེ་ལ་
: | ཆར་པ་འབབ་པས་ཞི་བྱེད་ལྟར།།
གང་ཚེ་ཤེས་རབ་ཀྱིས་མཐོང་བ།། ས་
བ་ དེ ་ཚེ་ཀུན་རྟོག་ཞི་བར་འགྱུར།༢། ། :
པ



ལམ་གྱི་ཚོམས་ཀྱི་རྣམ་པར་འགྲེལ་པ། 37
བསླང་བ་ནི་གཏོར་བའོ། །རླུང་གི་ཞེས་བྱ་བ་ནི་རླུང་མར་གྱི་ཞུགས་ཀྱིས་སོ། རྡུལ་
ནི་ས་རྡུལ་ལོ། །དཔེར་ན་ཞེས་བྱ་བ་ནི་དཔེས་འཇལ་བའོ། ། ཆར་པ་བབ་པས་ཞི་
བྱེད་ལྟར། །ཞེས་བྱ་བ་ནི་སྤྲིན་ལས་ཆར་གྱི་རྒྱུན་འོག་ཏུ་འབབ་ན་ཞི་བར་བྱེད་པ་དེ་
བཞིན་དུའོ། །ཀུན་རྟོག་ཞི་བར་འགྱུར་ཞེས་བྱ་བ་ནི་དེ་ལྟར་སོ་སོའི་སྐྱེ་བོའི་སེམས་
ལ་ངན་སོང་གི་སྡུག་བསྔལ་གྱི་འབྲས་བུ་བསགས་པའམ་འདོད་པ་ལ་སོགས་པའི་
རྣམ་པར་རྟོག་པ་ཞི་བར་འགྱུར་རོ། །གང་ཚེ་ཤེས་རབ་ཀྱིས་མཐོང་བ། །ཞེས་བྱ་
བ་ནི་གང་གི་གནས་སྐབས་ན་མཐོང་བའི་ལམ་གྱིས་བདེན་པ་རྟོགས་པ་དེའི་ཚེ་ན་
རགས་པ་དང་རྟོགས་པ་ངན་པ་སྤངས་པའི་ཕྱིར་རོ། །མཐོང་བའི་ལམ་གྱི་རྒྱུ་སྨྲས་
པ༑ །ཤེས་རབ་དེ་ནི་གཙོ་བོ་ཡིན། །ཞེས་བྱ་བ་སྟེ། །
གང་ཞིག་ལེགས་པར་རྟོགས་པ་ཡིས།།
སྐྱེ་ཤི་ལེགས་པར་ཟད་འགྱུར་ཞིང་། །
འཇིག་རྟེན་ངེས་འབྱེད་འགྱུར་བ་ཡི།།
ཤེས་རབ་དེ་ནི་གཙོ་བོ་ཡིན། ༣།
གང་ངེས་པར་འབྱེད་པར་འགྱུར་བའི་ཤེས་རབ་དེ་ཉིད་འཇིག་རྟེན་པ་ཐམས་ཅད་ཀྱི་
གཙོ་བོ་ཡིན་ཏེ། འཕགས་པའི་ལམ་འཐོབ་པར་བྱེད་པའི་ཕྱིར་རོ། །དེ་ཉིད་ཀྱི་རྒྱུ་
བསྟན་པའི་ཕྱིར་ནི་ཞེས་བྱ་བའི་སྒྲ་སྨྲས་སོ། །འཇིག་རྟེན་ཞེས་བྱ་བ་ནི་ཟག་པ་དང་
བཅས་པའི་ཕུང་པོ་ལྔ་ཡིན་ཏེ། དེས་ལས་ཆེས་གཙོ་བོར་གྱུར་པ་ཡིན་ནོ། །དེ་ནི་
ངེས་འབྱེད་འགྱུར་བ་ཡིན། །ཞེས་བྱ་བ་ནི་ངེས་པར་འབྱེད་པ་ཡིན་པས་ངེས་འབྱེད་
དེ༑ མཐོང་བའི་ལམ་ཞེས་བྱ་བའི་དོན་ཏོ། །དེ་ནི་ཞེས་བྱ་བ་ནི་ངེས་པར་འབྱེད་པར་
འགྱུར་ཏེ། མཐོང་བའི་ལམ་རྟོགས་པར་བྱེད་པ་དང་། འཐོབ་པར་བྱེད་པ་དང་འདྲེན་



38 ཆེད་དུ་བརྗོད་པའི་ཚོམས་ཀྱི་འགྲེལ་པ།
པར་བྱེད་པ་སྟེ། འདི་ལྟ་བུའི་ཚུལ་ནི་དྲོ་བར་གྱུར་པ་ལ་སོགས་པའི་ངེས་པར་འབྱེད་
བའི་ཆ་བཞིའམ། ཆོས་ཀྱི་མཆོག་སྟེ་གང་ཞེ་ན། གང་གིས་ལེགས་པར་རྟོགས་པ་
ཡིས། །ཞེས་བྱ་བ་སྨོས་ཏེ། ངེས་པར་འབྱེད་པའི་ཤེས་རབ་ཀྱི་རྒྱུར་འགྱུར་བ་གང་
གིས་མི་རྟག་པ་ལ་སོགས་པ་ཕྱིན་ཅི་མ་ལོག་པ་ཉིད་དུ་རྣལ་འབྱོར་དེས་རྟོགས་པ་
དེ་ནི་ངེས་པར་འབྱེད་པར་འགྱུར་བར་ཤེས་པར་བྱའོ། །དེ་ལས་ནི་དྲོ་བར་གྱུར་པ་
འབྱུང་ངོ༌། །དེ་ལས་ནི་བདེན་པ་བཞིའི་སྤྱོད་ཡུལ་བཅུ་དྲུག་ཡིན་ནོ་ཞེས་བྱ་བ་ལ་
སོགས་པའི་ཚིག་གིས་སོ། །ཅི་ཞིག་རྟོགས་པར་འགྱུར་བ་ཡིན་ཞེ་ན། སྐྱེ་ཤི་ལེགས་
པར་ཟད་འགྱུར་ཞིང༌། །ཞེས་བྱ་བ་སྟེ། སྐྱེ་བ་དང་ཤི་བ་ནི་སྐྱེ་ཤི་སྟེ། སྡུག་བསྔལ་
དང་ཀུན་འབྱུང་གི་བདེན་པ་གཉི་ག་སྟེ། ཉེ་བར་ལེན་པའི་ཕུང་པོའི་བདག་ཉིད་ཡིན་
པའི་ཕྱིར་དེ་ནི་སྐྱེ་ཤིའི་རྣམ་གྲངས་ཡིན་ནོ། །ཟད་འགྱུར་ཞིང་ཞེས་བྱ་བ་ནི་འགོག་
པ་དང་ལམ་གཉིས་བསྟན་པ་ཡིན་ཏེ། ཟད་པ་དང་ཀུན་དུ་ཟད་པ་ནི་འགོག་པའོ། །
འདིས་ཟད་པར་བྱེད་པས་ན་ཟད་པར་འགྱུར་བ་སྟེ་ལམ་མོ།། ལ་
སྐྱེ་ཤི་དང་ཟད་པར་འགྱུར་བ་ནི། ཟླས་དབྱེ་བ་གཅིག་ཏུ་བསྡུས་པ་སྟེ། དེས་
ན་འཕགས་པའི་བདེན་པ་བཞི་ཞེས་བྱ་བའི་དོན་ཏོ། །གང་དེའི་དབང་གིས་བདེན་
པ་མངོན་པར་རྟོགས་པར་འགྱུར་བ་ནི་དེ་ལས་གཞན་པའི་འཇིག་རྟེན་པའི་ཤེས་པ་
ལ་ནུས་པ་མེད་དོ། །ངེས་པར་འབྱེད་པའི་ཆ་ཉིད་ནི་འཕགས་པའི་ལམ་དང་འདྲ་
ཞིང་མཉམ་པའི་རྣམ་པ་ཡིན་པའི་ཕྱིར་དང༌། རྗེས་སུ་མཐུན་པའི་རྒྱུ་ཡིན་པའི་ཕྱིར་
འབྲས་བུ་འབྱུང་བར་འདོད་དོ། །དེ་ནི་སྐལ་བ་མི་མཉམ་བའི་རྒྱུ་ལས་སྐྱེས་པ་ཡིན་
ནོ་ཞེས་གང་བརྗོད་པ་དེ་ནི་རྫས་སྐལ་བ་མཉམ་པ་སྟེ། རྣམ་པ་མཉམ་པ་མེད་པའི་
ཕྱིར་རོ། །ལམ་གྱི་ཚོགས་ཁྱད་པར་དུ་གྱུར་པ་དང་ལྡན་པའི་ཕྱིར་འཕགས་པའི་ལམ་



ལམ་གྱི་ཚོམས་ཀྱི་རྣམ་པར་འགྲེལ་པ། 39
ནི་ལམ་ཐམས་ཅད་གཙོ་བོ་ཡིན་ནོ་ཞེས་བསྟན་པའི་ཕྱིར། བདེན་པའི་ནང་ན་ཞེས་
བྱ་བ་ལ་སོགས་པ་སྨོས་སོ།།
བདེན་པའི་ནང་ན་བདེན་བཞི་དང༌།། འོ་
ལམ་ནང་ཡན་ལག་བརྒྱད་པ་མཆོག། །
རྐང་གཉིས་ནང་ན་མིག་ཅན་དང་།།
ཆོས་ཀྱི་ནང་ན་ཆགས་བྲལ་མཆོག༤།
བཅོམ་ལྡན་འདས་རྒྱལ་པོའི་ཁབ་ན་འཚོ་བྱེད་ཀྱི་ཨ་མྲའི་ནགས་ན་བཞུགས་སོ། །
དེ་ནས་འཚོ་བྱེད་གཞོན་ནུས་བསྐྱེད་བཅོམ་ལྡན་འདས་ཀྱི་སྤྱན་སྔར་སོང་སྟེ་ཚིགས་
བཅད་ཀྱིས་ཞུས་པ། འབྲས་བུའི་ནང་ན་སྐྱུ་རུ་མཆོག །རྩ་བའི་ནང་ན་ཙི་ཏྲ་ཀ །བསྐ་
བའི་ནང་ན་མངར་བ་མཆོག །ལན་ཚྭའི་ནང་ན་རྒྱམ་ཚྭ་མཆོག །ཅེས་པ་དང་། དེའི་
ཕྱིར་ཚིགས་སུ་བཅད་པ་འདི་གསུངས་སོ། །ལམ་ནང་ཞེས་བྱ་བ་ནི་ཐར་པ་ཐོབ་པའི་
ཐབས་ཀྱི་ནང་ན་སྟེ། གྲུབ་པའི་ཐབས་གཞན་དག་ཏུ་བསྟན་པའི་འདོན་པ་དང་ཕྱག་
འཚལ་བ་དང་། བཟླས་བརྗོད་དང་། དཀའ་ཐུབ་དང༌། མེ་ལ་འཇུག་པ་ལ་སོགས་
པའི་ནང་ན་སྟེ། དམིགས་ཀྱིས་དབྱེ་བ་ནི་བདུན་པའོ། ལམ་ཐམས་ཅད་ཀྱི་ནང་ནས་
ཡང་དག་པའི་ལྟ་བ་ལ་སོགས་པ་ཡན་ལག་བརྒྱད་གང་ལ་ཡོད་པ་དེ་ནི་འཕགས་
པའི་ལམ་ཡན་ལག་བརྒྱད་པ་སྟེ། དབྱུག་པ་ཅན་བཞིན་ནོ།། །
གང་གི་ཕྱིར་ལམ་ནི་ཡན་ལག་བསྡུས་པའི་སྤྱི་སྟེ། ཡན་ལག་དྲུག་པའི་ཕྱེ་མ་
བཞིན་ནོ། །མཆོག་ནི་རབ་མཆོག་སྟེ། རང་གི་འབྲས་བུ་སྦྱིན་པར་བྱེད་པ་ལ་འཁྲུལ་
པ་མེད་པའི་ཕྱིར་རོ། །ལམ་གྱི་སྤྱོད་ཡུལ་བསྟན་པའི་ཕྱིར། །བདེན་པའི་ནང་ན་བདེན་
བཞི་དང༌། །ཞེས་བྱ་བ་སྨོས་ཏེ་གྲུབ་པའི་མཐའ་སོ་སོ་ལས་ཀྱང་བདེན་པ་ཞེས་



40 ཆེད་དུ་བརྗོད་པའི་ཚོམས་ཀྱི་འགྲེལ་པ།
བརྗོད་དེ། འདི་ལྟ་སྟེ། སེམས་ཙམ་པ་རྣམས་ཀྱི་བདེན་པ་ནི་གཅིག་གོ །ཟད་བྱེད་
པ་རྣམས་ཀྱི་བདེན་པ་ནི་གཉིས་ཏེ། ཀུན་རྫོབ་དང་དོན་དམ་པའི་བདག་ཉིད་དམ།
སྲོག་དང་བཅས་པའམ་སྲོག་མེད་པའི་བདག་ཉིད་དོ། །བྲམ་ཟེ་རྣམས་ཀྱི་བདེན་
པ་ནི་གསུམ་མོ། །འདུས་བྱས་དང་དུས་གསུམ་འདོད་པ་རྣམས་ཀྱི་ནི་བཞིའོ། །
ཚིག་གི་དོན་ལྔ་འདོད་པ་རྣམས་ཀྱི་ནི་ལྔའོ། །བྱེ་བྲག་པ་རྣམས་ཀྱི་ནི་དྲུག་གོ །
གྲངས་ཅན་བ་རྣམས་ཀྱི་ནི་ཉི་ཤུ་རྩ་ལྔ་ཞེས་བྱ་བ་ལ་སོགས་པ་སྟེ། དེ་རྣམས་ཀྱི་ནང་
ན་འཕགས་པའི་བདེན་པ་བཞིའོ། །དང་གི་སྒྲ་ནི་མཆོག་གི་དོན་ཏོ། །དེ་བཞིན་ཉིད་
ཕྱིན་ཅི་མ་ལོག་པའི་ཕྱིར་དེའི་ཡུལ་ཉིད་ཁོ་ན་ལས་ལམ་འབྱུང་བའི་ཕྱིར་རོ། །ཆོས་
ཀྱི་ནང་ན་ཆགས་བྲལ་མཆོག །ཅེས་བྱ་བ་ནི་ཆགས་པ་མེད་པར་འགྱུར་བ་ནི་འབྱོར་
པ་མེད་པར་གྱུར་པ་སྟེ། འདིར་འདོད་ཆགས་དང་བྲལ་བས་ཐོབ་པའི་མྱ་ངན་ལས་
འདས་པ་སྟེ། དོན་ཐམས་ཅད་ཀྱི་ནང་ན་ཐར་པ་ནི་གཙོ་བོ་ཡིན་ཏེ། དགེ་བ་ཉིད་དུ་
རྟག་པའི་ཕྱིར་རོ།། །།
གང་ཅུང་ཟད་འདུས་བྱས་ཀྱི་ཆོས་དང་འདུས་མ་བྱས་ཀྱི་ཆོས་དེ་རྣམས་ཀྱི་
ནང་ན་ནི་འདོད་ཆགས་དང་བྲལ་བའི་ཆོས་མཆོག་གོ་ཞེས་མདོ་ལས་གསུངས་པའི་
ཕྱིར་རོ། །རྐང་གཉིས་ནང་ན་མིག་ཅན་དང་། །ཞེས་བྱ་བ་ནི་ལྷག་པར་སྤྱན་གསུམ་
དང་ལྡན་པའི་ཕྱིར་མིག་ཅན་ཞེས་བྱ་བ་ཡིན་ཏེ། དེ་བཞིན་གཤེགས་པའོ། །དེ་ནི་
རྐང་གཉིས་ཐམས་ཅད་ཀྱི་ནང་ན་གཙོ་བོ་ཡིན་ཏེ། སེམས་ཅད་གང་སུ་དག་རྐང་པ་
མེད་པ་དང་། རྐང་པ་གཉིས་དང༌། རྐང་མངས་ཞེས་བྱ་བ་ལ་སོགས་པ་ལུང་ལས་
འབྱུང་བའི་ཕྱིར་རོ། སོགས་པའི་སྒྲ་ནི་ཕྱི་ནས་བསྟན་པའི་ཕྱིར་ཏེ། རྐང་གཉིས་ལ་
སོགས་པའི་ནང་ན་བདེ་བར་གཤེགས་པ་ཉིད་ཁོ་ན་མཆོག་ཡིན་པས་དང་གི་སྒྲའོ། །



ལམ་གྱི་ཚོམས་ཀྱི་རྣམ་པར་འགྲེལ་པ། 41
བ
དེས་ན་འདིས་ནི་སྨན་པ་ཐམས་ཅད་ཀྱི་ནང་ན་མཆོག་ནི་བཅོམ་ལྡན་འདས་ཡིན་ལ།
སྨན་ཐམས་ཅད་ཀྱི་ནང་ན་ནི་ལམ་མོ། །ནད་ཐམས་ཅད་ཀྱི་ནང་ན་ནི་འཁོར་བའོ།
ནད་མེད་པ་ཐམས་ཅད་ཀྱི་ནང་ན་ནི་ཐར་པ་སྟེ། དེ་བས་ན་འདི་ལ་ཁྱོད་ཀྱིས་འབད་
པར་བྱའི། ཚེའི་རིག་བྱེད་ཡོངས་སུ་ཤེས་པ་ནི་སྨན་པ་ཡིན་ནོ་ཞེས་སྟོན་པ་ཡིན་ནོ།།
དེ་བས་ན་ཚུལ་འདིས་སྟོན་པའི་བདེན་པ་འཁྲུལ་པ་མེད་པའི་ལམ་དེའི་ཡུལ་བདེན་
པ་ནི་དོན་ཐམས་ཅད་ཟིལ་གྱིས་ནོན་པས་ཐར་པའི་འབྲས་བུའི་ལམ་ལ་བདག་ཉིད་
ཕན་པར་འདོད་པ་རྣམས་ཀྱིས་བརྩོན་འགྲུས་བརྩམ་པར་བྱའོ་ཞེས་འདིས་སྟོན་པ་
ཡིན་ནོ། །རྒྱུ་གང་གིས་བདེན་པ་མཐོང་བར་འགྱུར་བ་ཡིན་ཞེ་ན། སྨྲས་པ། འདུ་བྱེད་
ཐམས་ཅད་ཅེས་བྱ་བ་ལ་སོགས་པའོ།།
་ འདུ་བྱེད་ཐམས་ཅད་མི་རྟག་པར། །
གང་ཚེ་ཤེས་རབ་ཀྱིས་མཐོང་བ།། ས་བབ་
དེ་ཚེ་སྡུག་བསྔལ་ལས་ཡིད་འབྱུང་།།
ལམ་འདི་རྣམ་པར་དག་པར་འགྱུར།༥།
དེ་ནས་དགེ་སློང་གྲོགས་པོ་བཞི་ཞིག་བཅོམ་ལྡན་འདས་ཀྱི་སྤྱན་སྔར་ཕྱིན་ཏེ།
འདི་སྐད་ཅེས་བཙུན་པ་གང་གིས་བདག་ཅག་ཟག་པ་ཟད་པར་འགྱུར་བ་དེ་ལྟར་
བདག་ཅག་ལ་བསྡུས་ཏེ་ཆོས་བསྟན་དུ་གསོལ་ཞེས་ཞུས་པ་དང༌། ཇི་ཙམ་ན་དེ་
དག་ལས་གཅིག་ནི་ལྟ་བ་གཞན་ནོ། །ལྷག་མ་ནི་བདེ་བ་ལ་སོགས་པའི་ལྟ་བ་ཅན་
ཏེ༑ གོ་རིམས་བཞིན་དུ་དེ་དག་གི་དབང་དུ་མཛད་ནས་ཚིགས་སུ་བཅད་པ་བཞི་
དང་བསྡུས་པ་བཞི་གསུངས་སོ། །འདུ་བྱེད་ཐམས་ཅད་མི་རྟག་པར་ཞེས་བྱ་བ་ལ།
འབྲས་བུར་གྱུར་པའི་ཉེ་བར་ལེན་པའི་ཕུང་པོ་ལྔའི་བདག་ཉིད་ཐམས་ཅད་ནི་སྐད་



42 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཅིག་མ་ཡིན་ནོ། །དངོས་པོའི་དོན་ཐམས་ཅད་ནི་འདུས་བྱས་ཡིན་ནོ་ཞེས་མི་རྟག་
པ་ཉིད་དུ་ཡིད་ལ་བྱེད་དོ། །འོ་ན་ཀུན་འབྱུང་དང་ལམ་ཡང་འདུ་བྱེད་ཉིད་ཡིན་ན་དེ་
གཉིས་ལ་མི་རྟག་པའི་རྣམ་པར་མ་མཐོང་ན་དེ་ཇི་ལྟར་འདུ་བྱེད་ཐམས་ཅད་ཅེས་
བརྗོད་ན་བཤད་པ། ཐམས་ཅད་ཕྱོགས་གཅིག་གི་དབང་དུ་བྱས་པ་སྟེ། དཔེར་ན་
མར་ཐམས་ཅད་འཐུངས་ཞེས་བྱ་བ་དང་། ཟས་ཐམས་ཅད་ཟོས་ཞེས་བྱ་བ་བཞིན་
ནོ༑ །གང་ཚེ་ཤེས་རབ་ཀྱིས་མཐོང་བ། །ཞེས་བྱ་བ་ནི་སོ་སོར་རྟོགས་ཤིང་རིག་པ་
སྟེ། མི་རྟག་པའི་རྣམ་པས་གང་གིས་གནས་སྐབས་ལ་མཐོང་བའོ། །དེ་ནས་སྡུག་
བསྔལ་ལས་ཡིད་འབྱུང་། །ཞེས་བྱ་བ་ལ། དེ་ནས་ཞེས་བྱ་བ་ནི་དེའི་ཚེ་ཞེས་བྱ་བའི་
དོན་ཏེ། གང་གི་ཚེ་མཐོང་བ་དེའི་ཚེའོ། །ཡིད་འབྱུང་བ་ནི་སྐྱོ་བ་སྐྱེ་བར་འགྱུར་བ་སྟེ།
རྣལ་འབྱོར་ཅན་དེ་འཁོར་བ་ལ་རྒྱབ་ཀྱིས་ཕྱོགས་པའོ།།
གང་ལས་ཤེ་ན། སྡུག་བསྔལ་ལས་ཞེས་བྱ་བ་སྨོས་ཏེ། འབྲས་བུར་གྱུར་པའི་
ཕུང་པོ་ལས་ཏེ། སྐྱོ་བའི་གཞི་ཡིན་པའི་ཕྱིར་རོ། །ཅི་ཕྱིར་སྡུག་བསྔལ་ལས་སྐྱོ་བར་
འགྱུར་གྱི། ལམ་ལས་མ་ཡིན་ཞེ་ན། སྨྲས་པ། ལམ་འདི་རྣམ་པར་དག་པར་འགྱུར། །
ཞེས་བྱ་བ་ཡིན་ཏེ། ཁམས་གསུམ་གྱི་སྡུག་བསྔལ་ལས་སྐྱོ་བ་སྐྱེད་པ་ཉིད་ནི་མི་རྟག་
པའི་ལམ་འདི་ཡིན་ཏེ། ཁམས་གསུམ་གྱི་ཕྲ་རྒྱས་སྤོང་བར་ནུས་པའི་ཐབས་ཞེས་
བྱ་བའི་དོན་ཏེ། །རྣམ་པར་དག་པར་འགྱུར་ཞེས་བྱ་བ་ནི་རྣམ་པར་གྲོལ་བའི་ཕྱིར་ཏེ།
འདོད་ཆགས་དང་བྲལ་བ་ཐོབ་པར་བྱེད་པའི་ཕྱིར་འཕགས་པའི་ལམ་མོ། །ཇི་ལྟར་
ཡིད་འབྱུང་བ་ཡིན་ཞེ་ན། དེ་བཞིན་དུ་འོག་ནས་འབྱུང་བའི་ཚིགས་བཅད་ལ་ཡང་ཅི་
རིགས་པར་བརྗོད་པར་བྱའོ། །གང་མི་རྟག་པ་ལས་ནི་སྡུག་བསྔལ་བ་ཡིན་ནོ་ཞེས་
བསྟན་པའི་ཕྱིར། འདུ་བྱེད་ཐམས་ཅད་སྡུག་བསྔལ་བར། །ཞེས་བྱ་བ་སྨོས་ཏེ། །



ལམ་གྱི་ཚོམས་ཀྱི་རྣམ་པར་འགྲེལ་པ། 43
འདུ་བྱེད་ཐམས་ཅད་སྡུག་བསྔལ་བར། །
གང་ཚེ་ཤེས་རབ་ཀྱིས་མཐོང་བ།། ལ་11་ ་
དེ་ཚེ་སྡུག་བསྔལ་ལས་ཡིད་འབྱུང༌།།
ལམ་འདི་རྣམ་པར་དག་པར་འགྱུར།༦།
འཕགས་པ་དང་མི་མཐུན་པའི་ཕྱིར་ཏེ། གང་གི་ཕྱིར་འཕགས་པ་ནི་མྱ་ངན་ལས་
འདས་པ་ལས་གཞོལ་ཞིང་སྲིད་པ་ལ་མི་གཞོལ་བ་ཡིན་ཏེ། ཇི་ལྟར་སྤྱོད་པ་བཞིན་
དུ་ཡང་རྣམ་པར་འབྱུང་བ་ཡིན་ནོ། །གང་གི་ཕྱིར་ཕུང་པོ་དག་ལ་རྟག་པར་འཛིན་
པ་ལ། གོམས་པ་ཡིན་པས་དེ་མི་རྟག་པའི་རྣམ་པས་མཐོང་བའི་ལམ་ལ་གཟུད་པ་
ཡིན་ནོ། །གང་བདེ་བ་ལས་བཟློག་པ་དེའི་སྡུག་བསྔལ་གྱི་རྣམ་པས་ཞེས་བྱ་བ་ལ་
སོགས་པའོ། །མགོན་མེད་པ་ཉིད་སྡུག་བསྔལ་གྱི་བདག་ཉིད་ཡིན་པར་བསྟན་པའི་
ཕྱིར་སྨྲས་པ། །
འདུ་བྱེད་ཐམས་ཅད་སྟོང་ཉིད་དུ།།
གང་ཚེ་ཤེས་རབ་ཀྱིས་མཐོང་བ། །
དེ་ཚེ་སྡུག་བསྔལ་ལས་ཡིད་འབྱུང་།།
ལམ་འདི་རྣམ་པར་དག་པར་འགྱུར།༧།
འདུ་བྱེད་ཐམས་ཅད་སྟོང་པ་ཉིད། །ཅེས་བྱ་བ་ལ། སྟོང་པ་ཉིད་ཞེས་བྱ་བ་ནི་སུས་
ཀྱང་གནས་པ་མེད་པའི་ཕྱིར་ཏེ། དཔེར་ན་གྲོང་ན་རྒྱལ་པོ་གནས་པ་བཞིན་དུ་
འདུས་བྱས་འདི་དག་བདག་གང་གིས་ཀྱང་གནས་པ་མེད་དོ། །མ་བཟློག་པའི་ནད་
ལ་སོགས་པ་ནི་དྲི་མས་ཉེ་བར་གདུང་བའི་ཕྱིར་རོ། །འདུས་བྱས་ཀྱི་ཚོགས་འདི་
དག་ནི་སྟོང་པ་སྟེ། འདི་ལ་སེམས་ཅན་མེད་དོ། །ཞེས་བྱ་བ་མདོ་ལས་གསུངས་



44 ཆེད་དུ་བརྗོད་པའི་ཚོམས་ཀྱི་འགྲེལ་པ།
སོ༑ །བདེ་བ་དང་སྡུག་བསྔལ་ལ་སོགས་པ་ནི་རྟག་པའི་རྒྱུའི་དངོས་པོ་ལས་འབྱུང་
བ་ཡིན་པའི་ཕྱིར་སྨྲས་པ། །
འདུ་བྱེད་ཐམས་ཅད་བདག་མེད་པར།། མ ་
གང་ཚེ་ཤེས་རབ་ཀྱིས་མཐོང་བ།།
དེ ་ཚེ་སྡུག་བསྔལ་ལས་ཡིད་འབྱུང་།།
ལམ་འདི་རྣམ་པར་དག་པར་འགྱུར།ར། །
འདུ་བྱེད་ཐམས་ཅད་བདག་མེད་པ། །ཞེས་བྱ་བ་སྟེ། དངོས་པོ་ཐམས་ཅད་ལ་
བདག་མེད་པའི་ཚུལ་གྱིས་མཐོང་བ་ཡིན་ཏེ། དེའི་ཕྱིར་ཆོས་ཐམས་ཅད་ནི་རང་
དབང་མེད་པས་རྒ་བ་དང་འཆི་བ་ཡིན་ཏེ། འདོད་བཞིན་དུ་བྱེད་པ་དང་བྲལ་བའི་
ཕྱིར་རོ། །མཐོང་བའི་ལམ་ལ་ཡང་སྡུག་བསྔལ་གྱི་བདག་ཉིད་ཆོས་ལ་བདག་མེད་
པ་ཉིད་དུ་རྟོག་པ་ཡིན་ནོ། །བདེན་པའི་ཡུལ་ནི་སོ་སོར་ངེས་པ་ཡིན་པའི་ཕྱིར་ཏེ།
མངོན་པར་རྟོགས་པ་ཡང་སྡུག་བསྔལ་གྱི་བདེན་པའི་རྣམ་པས་ཡིན་ནོ། །ལྷག་མའི་
རྒྱུ་ནི་མཚོན་པ་ཙམ་དུ་བྱས་ཏེ། དེ་ཡང་བསྟན་བཅོས་ཇི་ལྟ་བ་བཞིན་དུ་ཤེས་པར་
བྱའོ། །དེའི་ཕྱིར་གང་ལ་མི་རྟག་པའི་རྣམ་པ་ལ་སོགས་པའི་ལམ་སྐྱེས་པ་དེ་ལ་ནི་
ངེས་པར་ཀུན་འབྱུང་གི་བདག་ཉིད་རྣམ་པ་བཅུ་གཉིས་གང་ཟག་ཇི་ལྟ་བ་དང་། དུས་
ཇི་ལྟ་བ་བཞིན་དུ་སྐྱེ་བར་འགྱུར་ཏེ། ངེས་པར་དེ་ལས་ཞེས་བྱ་བ་སྨོས་སོ། །ཀུན་
འབྱུང་ཡང་རྣམ་པ་བཞིར་བཅད་པ་སྟེ། བདེན་པ་ཡིན་པའི་ཕྱིར་སྡུག་བསྔལ་གྱི་
བདེན་པ་བཞིན་ནོ་ཞེས་བྱ་བ་ལ་སོགས་པར་བརྗོད་པར་བྱའོ། །ཇི་སྐད་དུ་བཤད་
པའི་ལམ་ལ་གདུལ་བྱ་དག་གཟུད་པའི་ཕྱིར་སྨྲས་པ།
།



ལམ་གྱི་ཚོམས་ཀྱི་རྣམ་པར་འགྲེལ་པ། 45
| སྲིད་པའི་ཟུག་རྔུ་གཅོད་བྱེད་ལམ།།
ངས་ནི་ཁྱེད་ཅག་རྣམས་ལ་བསྟན།།
དེ་བཞིན་གཤེགས་པ་སྟོན་པ་སྟེ།། །།
ཁྱེད་ཅག་རྣམས་ཀྱིས་བྱ་དགོས་སོ།༩། །
བསྟན་ཞེས་བྱ་བ་ནི་བཤད་པའོ། །ཁྱེད་ཅག་རྣམས་ལ་ཞེས་བྱ་བ་ནི་ཁྱེད་ཅག་
རྣམས་ཀྱི་ཕྱིར་རོ། །ངས་ནི་ཞེས་བྱ་བ་ནི་བདག་གི་དོན་ཐམས་ཅད་གྲུབ་ཅིང་བྱ་བ་
བྱས་སོ། །གལ་ཏེ་གཞན་དག་བརྗོད་པ་ནི་གཞན་དུ་ཡང་བརྗོད་དེ། ང་ནི་ཐམས་
ཅད་མཁྱེན་པ་སྟེ། །ཐུགས་རྗེ་ཆེན་པོ་དང་ལྡན་པ་གང་བདག་གིས་བཤད་པ་ནི་མ་
ནོར་བ་དེ་བཞིན་ཉིད་དུ་བསྟན་ཏོ། །ལམ་ནི་ཕྱིན་ཅི་མ་ལོག་པའི་ཐར་པ་ཐོབ་པའི་
ཐབས་སོ། །ཨ་རཎྜ་དྲ་ཀ་ཞེས་བྱ་བ་ལ་སོགས་པས་བསྟན་པའི་ལམ་དགག་པའི་
ཕྱིར་སྨྲས་པ། མི་ཤེས་ཟུག་རྔུ་གཅོད་བྱེད་ཅེས་བྱ་བ་ནི་ལམ་གཞན་དག་གིས་ནི་
འདི་ལྟར་ནུས་པ་ཡིན་ཏེ། མི་ཤེས་པ་ནི་ཟད་ལ་མི་སྐྱེ་བའི་ཡེ་ཤེས་དེ་ཐོབ་པས་ཀུན་
ཤེས་པ་དང་ལྡན་པ་ཡིན་ནོ་ཞེས་བྱ་བ་ལུང་ལས་འབྱུང་བས་སོ། །དེའི་ཟུག་རྔུ་ནི་
མངོན་སུམ་དུ་གེགས་ཡིན་ཏེ། སྲིད་པའི་རྩེ་མོའི་ཉོན་མོངས་པ་དེ་གཅོད་པས་ན་
གཅོད་པ་སྟེ་རྩ་བ་ནས་བཅད་པའོ།།
འདིས་ནི་སྟོན་པའི་ལམ་གྱི་ཉེས་པ་བསལ་ཏོ། ། ཁྱེད་ཅག་རྣམས་ཀྱིས་བྱ་
དགོས་སོ། །ཞེས་བྱ་བ་ནི་ཁྱེད་ཅག་ཉིད་ཀྱིས་བྱ་དགོས་པའི་ཕྱིར་ཏེ། ལམ་དེ་
རྟོགས་ཤིང་གོམས་པར་བྱ་བ་ལ་བག་ཡོད་པར་བྱ་བ་སྟེ། གང་གི་ཕྱིར་གཞན་བྱེད་
པ་ནི་མེད་དོ། །གལ་ཏེ་དེ་ལྟ་ཡིན་ན་ནི་བཅོམ་ལྡན་འདས་སེམས་ཅན་ཐམས་ཅད་
ཀྱི་དོན་ལ་ནན་ཏན་དུ་མཛད་པ་དགྱེས་པར་འགྱུར་རོ། །ལམ་བསྟན་པ་ཇི་ཙམ་གྱིས་



46 ཆེད་དུ་བརྗོད་པའི་ཚོམས་ཀྱི་འགྲེལ་པ།
ནུས་པ་དེ་ལ་བག་ཡོད་པར་བྱའོ་ཞེས་དེ་ཉིད་བསྟན་པའི་ཕྱིར་སྨྲས་པ། སྟོན་པ་
སྟེ་ཞེས་བྱ་བ་སྟེ། སྟོན་པ་པོ་ཁོ་ན་ནི་སངས་རྒྱས་བཅོམ་ལྡན་འདས་ཏེ། རྫུ་འཕྲུལ་
དང༌། མཆོག་སྦྱིན་པ་ལ་སོགས་པའི་མཐུས་གཞན་གྱི་རྒྱུད་ལ་ལམ་བསྐྱེད་པར་
མི་མཛད་དོ། །ཇི་སྲིད་པའི་རྩེ་མོའི་ཕྲ་རྒྱས་སྤང་བའི་ལམ་ཉི་ཚེ་སྟོན་པར་ཟད་ཀྱི།
ས་གཞན་ཀྱི་གཉེན་པོ་མ་ཡིན་ནམ་ཞེ་ན། སྲེད་པའི་ཟུག་རྡུ་ཞེས་བྱ་བ་ལ་སོགས་
པ་སྨོས་ཏེ། །
སྲེད་པའི་ཟུག་རྔུ་སེལ་བའི་ལམ།།
ངས་ནི་ཁྱེད་ཅག་རྣམས་ལ་བསྟན།།
དེ་བཞིན་གཤེགས་པ་སྟོན་པ་སྟེ།།
ཁྱེད་ཅག་རྣམས་ཀྱིས་བྱ་དགོས་སོ།༡༠།
བསྟན་པ་ཞེས་བྱ་བ་ནི་རྒྱ་ཆེར་རྣམ་པར་ཕྱེ་བའོ། །སྲེད་པའི་ཟུག་རྔུ་ཞེས་བྱ་བ་ནི་
འཁོར་བ་ཐམས་ཅད་ཀྱི་རྒྱུ་ཐར་པ་འཐོབ་པའི་བགེགས་རྗེས་སུ་ཆགས་པའི་ཀུན་
དུ་སྦྱོར་བ་ཡིན་ཏེ། ཇི་ལྟར་མཁྲིས་པ་ཡང་དག་པར་སྐྱེས་ཤིང་སྐོམ་པའི་ནད་ལ་
བཀྲུ་སྨན་ཐབས་ཡིན་པ་དེ་བཞིན་དུ་ཆགས་པ་འདི་ལ་ཡང་འདི་བསྟན་པའི་ཕྱིར་
སེལ་བའི་ལམ་ཞེས་བྱ་བ་སྨོས་ཏེ། ལམ་གྱི་ཆགས་པའི་ཟུག་རྔུ་དྲུངས་འབྱིན་པ་
ཞེས་བྱ་བའི་དོན་ནོ། །སེལ་བ་ནི་འགྲོ་བའི་དོན་ཏེ། རྒྱུད་ལས་བསྩལ་ཅིང་འགྲོ་
བར་བྱེད་པ་སྟེ། ཕྲལ་བ་དང་ཐ་དད་པར་བྱས་པ་ཞེས་བྱ་བའི་དོན་ཏོ། །སྟོན་པ་
དང་བསྟན་པ་ནི་བསྡུས་པ་དང་རྒྱ་ཆེར་བསྟན་པའི་དབྱེ་བ་ཡིན་ནོ། ཡང་ན་སྟོན་པ་
ནི་ཅུང་ཟད་འཆད་པ་སྟེ། བསྡུས་ནས་ཞེས་བྱ་བའི་དོན་ཏོ། །གང་གི་ཕྱིར་སྔར་ནི་
ཉེ་བར་གནས་པའི་གདུལ་བྱ་དག་གི་ངོར་སྲིད་པའི་རྩེ་མོའི་སྤང་བ་ཙམ་གསུངས་



ལམ་གྱི་ཚོམས་ཀྱི་རྣམ་པར་འགྲེལ་པ། 47
ལ༑ འོག་མར་ནི་ས་དགུའི་འདོད་ཆགས་སྤང་བའོ། །སྟོན་པ་པོ་ནི་སྟོན་པར་བྱེད་
པའོ། །འོ་ན་མཐོང་བའི་ལམ་ཁོ་ན་འདི་ལྟར་བསྟན་པས་ནི་ཉོན་མོངས་པ་ཐམས་
ཅད་སྤོང་བར་བྱེད་མི་ནུས་ན་དེ་ཇི་ལྟར་འདི་སྐད་བཤད་ཅེ་ན། དང་པོ་མཐོང་བ་
ལས་ནི་མཐོང་བའི་ལམ་དུ་བསྟན་ཏེ། དེ་ཉིད་གོམས་པར་བྱས་ན་བསྒོམ་པའི་ལམ་
ཉིད་ཡིན་གྱི། གཞན་མ་ཡིན་ནོ་ཞེས་བསྟན་པའི་ཕྱིར། །ལྟ་བ་རྣམ་པར་དག་བྱེད་
ཅེས་བྱ་བ་ལ་སོགས་པའོ།།
ལྟ་བ་རྣམ་པར་དག་བྱེད་པ།། གང་བ་
ལམ་འདི་མ་གཏོགས་གཞན་མེད་པས།།
་ ་
ཏིང་ངེ་འཛིན་ལ་རབ་གནས་ཏེ།
བདུད་ཀྱི་འཆིང་བ་སྤང་བར་གྱིས།༡༡།
འདི་ཞེས་བྱ་བ་ནི་དེ་བཞིན་ཉིད་དུ་སྟེ། ཇི་སྐད་དུ་བཤད་པའི་རྣམ་པ་འཕགས་པའི་
ལམ་ཉིད་ཐར་པ་འཐོབ་པའི་ཐབས་ཡིན་གྱི་གཞན་མ་ཡིན་ཏེ། འཇིག་རྟེན་པའི་ལམ་
གྱིས་ནི་སྲིད་པའི་རྩེ་མོའི་ཉོན་མོངས་པ་སྤང་བར་མི་ནུས་ཤིང་འཐོབ་པར་མི་ནུས་
སོ༑ ༑ལམ་དེ་ལྟ་བུས་ཅིའི་ཕྱིར་ཞེ་ན། ལྟ་བ་རྣམ་པར་དག་བྱེད་པ། །ཞེས་བྱ་བ་སྟེ།
བློ་དྲི་མ་མེད་པའི་ཕྱིར་ཕྲ་རྒྱས་ཐམས་ཅད་སྤོང་བ་ཡིན་ཏེ། བློ་ངན་པ་དག་ལ་ནི་སྤོང་
བར་ནུས་པ་མེད་དོ། །དེའི་ཕྱིར་དགེ་སློང་དག་གང་གི་ཚེ་འཕགས་པའི་ཤེས་རབ་
ཀྱིས་སྤངས་པ་ཞེས་མདོ་ལས་གསུངས་སོ། །ཡང་ན་འཇིག་ཚོགས་ལ་ལྟ་བ་ལ་
སོགས་པའི་དེ་ལ་ལྟ་བ་རྣམ་པར་དག་པ་སྟེ། དེ་སྤང་བའི་ཕྱིར་ལམ་འདི་ལ་འཇུག་
པ་ཡིན་ཏེ། འདི་ཉིད་མཐོང་བ་རྣམ་པར་དག་པར་བྱེད་པ་ཡིན་ནོ། །ག་ལས་ཤེས་
པར་བྱ། དད་པ་ཙམ་མམ་ཚིག་ཙམ་གྱིས་མ་ཡིན་ནམ་ཞེ་ན། རབ་ཏུ་ཞུགས་ཞེས་བྱ་



48 ཆེད་དུ་བརྗོད་པའི་ཚོམས་ཀྱི་འགྲེལ་པ།
བ་སྨོས་ཏེ། སྒྲུབ་པ་ལ་ཞུགས་པ་སྟེ། འཕགས་པའི་ལམ་བསྒོམས་པ་མཆོག་ཏུ་བྱེད་
པའོ། །སྤང་བར་གྱིས་ཞེས་བྱ་བ་ནི་ཡོངས་སུ་སྤོངས་ཤིག་ཅེའོ། །ཏིང་ངེ་འཛིན་ལ་
ཞེས་བྱ་བ་ནི་སེམས་རྩེ་གཅིག་པ་ལ་ཞུགས་པའི་ཞི་གནས་ཏེ། ཡིད་གཡེང་བས་ནི་
ཚོགས་འདི་བསྒྲུབ་ཅིང་དམིགས་པར་མི་ནུས་སོ། །དེ་ལྟ་བུས་ཅི་ཞིག་སྤང་བར་བྱ་
ཞེ་ན། བདུད་ཀྱི་འཆིང་བ་ཞེས་བྱ་བ་སྟེ། འཆིང་བ་འཐོབ་པར་བྱེད་པའི་ཕྱིར་བདུད་
དེ་ཉོན་མོངས་པའི་འཆིང་བ་འཐོབ་པར་བྱེད་ཅེས་བྱ་བའི་དོན་ནོ། །ལམ་འདི་ཇི་
སྐད་བཤད་པའི་འབྲས་བུ་ཡོད་པ་ཉི་ཚེར་མ་ཟད་དེ། འདི་ལྟ་བུར་ཡང་ཡོད་དོ་ཞེས་
བརྟག་པའི་ཕྱིར། འདི་ནི་དྲང་ལམ་ཞེས་བྱ་བ་ལ་སོགས་པའོ།།
འདི་ནི་དྲང་ལམ་འདི་ནི་ཕ་རོལ་གནོན།།
མཚོ་ལ་ངང་པའི་སྲང་ལྟར་བགྲོད་པ་གཅིག །
ཤཱཀྱ་ཐུབ་པས་མཉམ་གཞག་གང་རྟོགས་ནས།།
ཚོགས་ལ་ཡང་དང་ཡང་དུ་བཤད་པ་འདི།༡༢། །
འདི་ནི་ཞེས་བྱ་བ་ལ་བསྟན་མ་ཐག་པ་སྟེ། འཕགས་པའི་ལམ་མོ། །མཆོག་ཏུ་མ་ཡོ་
བ་སྟེ་བདག་མེད་པའི་རྣམ་པ་ལ་སོགས་པས་མྱ་ངན་ལས་འདས་པ་དྲང་པོ་ཡིན་པའི་
ཕྱིར་ན་ཕྱིར་མི་ལྡོག་ཅིང་དྲང་བ་ཞེས་བྱ་བའི་དོན་ཏོ། །འདི་ནི་ཕ་རོལ་གནོན་པ་ཞེས་
བྱ་བའི་ལམ་འདི་ཁོ་ན་ནི་ཉི་མ་ཤར་བ་བཞིན་དུ་ཉོན་མོངས་པ་དང་མུན་པའི་ཚོགས་
སེལ་བ་ཡིན་ཞིང་། འདིས་ནི་སྡུག་བསྔལ་གྱི་རྒྱ་མཚོ་ལས་རྒལ་བའི་ཕྱིར་རོ། །
གཞན་ཟིལ་གྱིས་གནོན་པ་སྟེ། སྐྱེས་བུ་བྱེད་པ་གང་རང་གི་གཉེན་པོ་བསྟེན་པར་
ནུས་པ་ཞེས་བྱ་བའི་དོན་ནོ། །དེ་ཉིད་ཀྱི་ཕྱིར་གཉིས་ཀྱི་ཁྱད་པར་གྱི་སྦྱོར་བ་སྨྲས་
པ༑ བགྲོད་པ་གཅིག་པ་ཞེས་བྱ་བ་སྨོས་ཏེ། གཅིག་པོ་འདིས་འགྲོ་བར་བྱེད་པས་ན་



ལམ་གྱི་ཚོམས་ཀྱི་རྣམ་པར་འགྲེལ་པ། 49
བགྲོད་པ་གཅིག་པ་སྟེ། ཐུན་མོང་མ་ཡིན་པའི་ཐར་པའི་ལམ་འདི་ལ་ཐོག་མར་དགེ་
སྦྱོང་ཞེས་བྱ་བ་ལ་སོགས་པ་མདོ་ལས་གསུངས་སོ། །ཇི་ལྟ་བུ་ཞེ་ན། ངང་པའི་སྲང་
ལྟར་ཞེས་བྱ་བ་ཡིན་ཏེ། ངང་པའི་ལམ་ཡིན་པས་ངང་པའི་སྲང་སྟེ་ངང་པའི་འགྲོ་བ་
ཞེས་བྱ་བའི་དོན་ཏོ། །དཔེར་ན་ངང་པ་ནི་མཚོ་ཞེས་བྱ་བ་སྟེ། མཚོ་ཆེན་པོ་ལ་བགྲོད་
པ་གཅིག་པ་ཞེས་བྱ་བ་ནི་གཅིག་ཏུ་དེར་འབབ་པ་ཡིན་ཞིང་དུར་ཁྲོད་ཀྱིས་ཕྱོགས་
སུ་ནི་མ་ཡིན་ནོ། །དེ་བཞིན་དུ་འཕགས་པའི་ལམ་ཡང་ཐར་པ་ལ་གཅིག་ཏུ་འབབ་
པ་ཡིན་གྱི་འཁོར་བར་ནི་མ་ཡིན་ནོ། །དེ་ཡང་གང་ཡིན་ཞེ་ན། རྟོགས་ནས་ཞེས་བྱ་
བ་སྨོས་ཏེ། ལམ་གང་རྟོགས་པ་དང་ལྡན་པའོ། །ཤཱཀྱ་ཐུབ་པས་ནི་རྡོ་རྗེའི་གདན་ལ་
བཞུགས་པ་ནས་ལམ་འདི་ཉིད་བཤད་དོ། །ད་ལྟར་གྱི་བསྟན་པའི་སྟོན་པ་ནི་ཤཱཀྱ་
ཐུབ་པ་ཡིན་ཏེ། དེས་ན་ཉེ་བར་གནས་པའི་ཕྱིར་སྨོས་པ་ཡིན་གྱི། དེ་ལྟར་དེ་བཞིན་
གཤེགས་པ་ཐམས་ཅད་ཀྱིས་ཀྱང་ལམ་འདི་ཉིད་རྟོགས་པ་ཡིན་ནོ། །
ཇི་ལྟ་བུ་ལ་གནས་ནས་ཤེ་ན། མཉམ་གཞག་ཅེས་བྱ་བ་སྟེ། གཡེང་བ་ཐམས་
ཅད་སྤངས་ནས་སེམས་རྩེ་གཅིག་ཏུ་བྱས་པ་ཡིན་ཏེ། མཉམ་པར་གཞག་པའི་
སེམས་ལས་ནི་ཡང་དག་པ་ཇི་ལྟ་བ་བཞིན་དུ་རྟོགས་པར་འགྱུར་རོ་ཞེས་བྱ་བའི་
ཚིག་གིས་སོ། །ཅི་ཡང་མེད་པའི་སྐྱེ་མཆེད་ལས་འདོད་ཆགས་དང་བྲལ་བ་ནི་བྱང་
ཆུབ་སེམས་དཔའ་ཐམས་ཅད་ཀྱི་ངེས་པར་ཟིལ་གྱིས་གནོན་ཏོ་ཞེས་བྱ་བ་ནི་གྲུབ་
པའི་མཐའོ། །ཏིང་ངེ་འཛིན་མེད་པར་ནི་དེ་མེད་པ་ཡིན་ནོ་ཞེས་བསྟན་ཏོ། །བཤད་
པ་འདི་ཞེས་བྱ་བ་ནི་ཉིད་ཀྱིས་ཐུགས་སུ་ཆུད་པའི་ལམ་ཉིད་བཤད་པ་ཡིན་ཏེ།
ཐུགས་རྗེའི་དབང་གིས་གཞན་དག་ལ་སྟོན་ཏེ། བདག་ཉིད་ཀྱིས་རྟོགས་པ་གཅིག་
པུར་མ་ཟད་དེ། གཞན་དག་ལ་ཡང་དེ་ཉིད་ཇི་ལྟ་བ་བཞིན་དུ་སྟོན་ཞེས་བྱ་བའི་དོན་



50 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཏོ༑ ༑ཚོགས་ལ་ཞེས་བྱ་བ་ནི་སེམས་ཅན་གྱི་ཕུང་པོ་ལ་སྟེ། འདིས་ནི་ཕྱོགས་སུ་
ལྷུང་བ་མེད་པར་བསྟན་ཏོ། །ཡང་དང་ཡང་ཞེས་བྱ་བ་ནི་སྐད་ཅིག་སྐད་ཅིག་ལ་སྟེ།
འདིས་ནི་ཡང་འབྱུང་བ་མེད་པར་བསྟན་ཏོ། །སྔར་བསྟན་པ་ཉིད་ཀྱི་ནུས་པ་བསྟན་
པའི་ཕྱིར་སྨྲས་པ། སྐྱེ་ཤིའི་མཐའ་ཞེས་བྱ་བ་ལ་སོགས་པའོ།། ན་
སྐྱེ་ཤིའི་མཐའ་རྟོགས་ཕན་མཛད་ཐུགས་བརྩེ་བས།།
བགྲོད་པ་གཅིག་ལམ་རབ་ཏུ་བསྟན་མཛད་པའི།།
ལམ་འདིས་ཆུ་བོ་རྣམས་ལས་སྔོན་རྒལ་ཞིང་།།
དེ་བཞིན་རྒལ་བར་འགྱུར་ཞིང་རྒལ་བར་མཛད།༡༣།།
དགེ་སློང་དག་འདི་ལ་དུས་གཅིག་ན་ཨུ་རུ་བིལ་བ་ནང་གནས་ཏེ། ཆུ་བོ་ནེ་རཉྫ་
ནའི་ངོགས་ན་ཇི་ཙམ་ན་བདག་ཉིད་གཅིག་པུ་འདུག་སྟེ། རིང་པོར་མི་ཐོགས་པར་
མངོན་པར་རྫོགས་པར་སངས་རྒྱས་པར་འགྱུར་རོ་ཞེས་རྟོག་པ་སྐྱེས་སོ། །བགྲོད་
པ་གཅིག་པའི་ལམ་འདི་ནི་སེམས་ཅན་རྣམ་པར་དག་པའི་ཕྱིར་དང༌། མྱ་ངན་གྱི་
གདུངས་པ་རྣམས་ལས་འདས་པའི་ཕྱིར་དང་། སྡུག་བསྔལ་དང་ཡིད་མི་བདེ་བ་མེད་
པར་བྱ་བའི་ཕྱིར་དང་། རིགས་པའི་ཆོས་རྟོགས་པར་བྱ་བའི་ཕྱིར་ཏེ། འདི་ལྟ་སྟེ་
དྲན་པ་ཉེ་བར་གཞག་པ་བཞི་གང་ལ་ལས་འདི་དག་ཏུ་གྲུབ་པའི་འཕགས་པ་དེས་ནི་
རིགས་པའི་ཆོས་འཐོབ་པ་ཡིན་ཏེ། གང་འཕགས་པའི་རིགས་པའི་ཆོས་འཐོབ་པ་
དེས་ནི་ཇི་སྲིད་དུ་འཕགས་པའི་ལམ་གྱི་བདུད་རྩི་ཐོབ་པས་དེ་ཡོངས་སུ་མི་གཏང་
བ་ཡིན་ཏེ། སྐྱེ་ཤི་ཞེས་བྱ་བ་ལ་སོགས་པའི་ཚིགས་སུ་བཅད་པ་བཞིའོ།།
བགྲོད་པ་གཅིག་ནི་མྱ་ངན་ལས་འདས་པ་ཁོ་ནའི་ཐབས་ཡིན་གྱི། འཁོར་བའི་
ཕྱིར་ནི་མ་ཡིན་ཞེས་བྱ་བའི་དོན་ཏོ། །སྐྱེ་ཤིའི་མཐའ་རྟོགས་ཞེས་བྱ་བ་ནི་དེ་བཞིན་



ལམ་གྱི་ཚོམས་ཀྱི་རྣམ་པར་འགྲེལ་པ། 51
གཤེགས་པའོ། །སྐྱེ་ཤི་ཞེས་བྱ་བའི་སྒྲ་ནི་འཁོར་བ་རྒྱུ་དང་བཅས་པ་ལ་བརྗོད་དོ། །
མཐའི་སྒྲ་ནི་ཐར་པ་སྟེ། དེ་གཉི་ག་མངོན་སུམ་དུ་གཟིགས་པ་ནི་ཐམས་ཅད་མཁྱེན་
པ་ཞེས་བྱ་བའི་དོན་ཏོ། །སྐྱེ་བ་དང་རྒ་བ་དང་འཆི་བ་ལ་སོགས་པའི་གནོད་པ་དག་
རྟོགས་པའི་ཕྱིར་ཕྱིན་ཅི་མ་ལོག་པར་རྟོགས་པ་དང་སྟོན་པ་ནི་དེ་ཉིད་དོ། །ལམ་ནི་
རབ་ཏུ་བསྟན་མཛད་པ། །ཞེས་བྱ་བ་ནི་ཐར་པའི་ཐབས་གཞན་དག་ལ་སྟོན་པའོ། །
གཞན་ལ་སྟོན་པའི་རྒྱུ་ནི་ཐུགས་རྗེ་ཉིད་ཡིན་པར་བསྟན་པའི་ཕྱིར། ཕན་མཛད་
ཐུགས་བརྩེ་བ་ཞེས་བྱ་བ་སྨོས་ཏེ། ཕན་པས་འབྲས་བུའི་རྗེས་སུ་བརྩེ་བ་གང་ལ་
ཡོད་པ་སྟེ། ཐུགས་རྗེ་ཆེན་པོ་ཞེས་བྱ་བའི་དོན་ཏོ། །
གང་གི་ཕྱིར་ཐུགས་རྗེ་ཆེན་པོ་ནི་ཐུགས་རྗེ་ཆེ་བར་བྱེད་པ་དང་ཡོངས་སུ་
སྐྱོབ་པར་བྱེད་པ་ཡིན་ནོ། །བགྲོད་པ་གཅིག་པ་འདི་ཡང་ག་ལས་ཤེ་ན། འདི་ལྟར་
ལམ་འདི་ཞེས་བྱ་བ་ཡིན་ཏེ། འཕགས་པའི་ལམ་ཉིད་ཀྱིས་སོ། །སྔོན་ཞེས་བྱ་བ་ནི་
སྔོན་གྱི་དུས་སོ། །རྒལ་བ་ནི་རྒལ་བ་སྟེ། ཉོན་མོངས་པའི་རྒྱ་མཚོ་དང་འཁོར་བའི་
རྒྱ་མཚོ་ལས་རྒལ་བ་སྟེ། མར་མེ་མཛད་ལ་སོགས་པའི་ཐུབ་པ་དང་། དེའི་ཉན་ཐོས་
དང་རང་སངས་རྒྱས་རྣམས་སོ། །དེ་བཞིན་རྒལ་བར་འགྱུར་ཞིང་ཞེས་བྱ་བ་ལ།
ལམ་འདིས་ཞེས་བྱ་བ་དྲང་བའི་དོན་ནི་དེ་བཞིན་གྱི་སྒྲ་སྟེ། འདིས་ནི་བྱམས་པ་ལ་
སོགས་པ་མ་འོངས་པ་ན་འབྱུང་བ་འཁོར་དང་བཅས་པ་བརྒལ་བར་འགྱུར་བའོ། །
རྒལ་བར་མཛད་ཅེས་བྱ་བ་ནི་ད་ལྟར་བྱུང་བའི་དུས་ཀྱི་ཤཱཀྱ་ཐུབ་པ་འཁོར་དང་
བཅས་པ་ཡང་རྒལ་བ་ཡིན་ནོ། །གང་ལས་རྒལ་བ་ཡིན་ཞེ་ན། སྨྲས་པ། ཆུ་བོ་རྣམ་
པ་བཞི་སྟེ། ཉོན་མོངས་པའི་ཆུ་བོའམ། འཁོར་བའི་རྒྱ་མཚོ་ལས་སོ། །འཕགས་པའི་
ལམ་བསྟན་པས་དེའི་ཚོགས་དང༌། འཇིག་རྟེན་པའི་དགོས་པ་སྨྲས་པ།



52 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཤིན་ཏུ་མཐར་གཏུགས་གདུལ་བྱ་དག་བྱ་དང་། །
འཁོར་བའི་སྐྱེ་ཤི་ཟད་པར་བྱ་བ་དང་།།
ཁམས་རྣམས་དུ་མ་སོ་སོར་རྟོགས་བྱའི་ཕྱིར།།
སྤྱན་དང་ལྡན་པས་ལམ་འདི་རབ་ཏུ་བསྟན།༡༤། །
ཤིན་ཏུ་མཐར་གཏུགས་ཞེས་བྱ་བ་ལ་སོགས་པ་སྟེ། གཞན་དག་ནི་རྗེ་ངར་སྦོམ་
པོ་ཞེས་བྱ་བའི་ཀུན་དུ་རྒྱུ་ཞིག་གིས་བཅོམ་ལྡན་འདས་ལ། ཅིའི་ཕྱིར་དེ་བཞིན་
གཤེགས་པས་ལམ་བསྟན་ཞེས་གསོལ་པ་ལས། དེའི་དབང་དུ་མཛད་པ་ཡིན་ནོ་
ཞེས་ཟེར་རོ། །ཤིན་ཏུ་ཞེས་བྱ་བ་ནི་ཡང་ལྡོག་པ་མེད་པའོ། །མཐར་ཐུག་ཅིང་ཐ་
མར་གྱུར་པ་གང་ལ་ཡོད་པ་དེ་ནི་མྱ་ངན་ལས་འདས་པ་སྟེ། ཕུང་པོ་ལྷག་མ་མེད་
པའི་མིང་ཙམ་དེ་ལའོ། །དེ་རྟོགས་པའི་ཕྱིར་བསྟན་པ་སྟེ། ལམ་མ་རྟོགས་པར་ནི་
དེ་ཐོབ་པ་མེད་པའི་ཕྱིར་རོ། །འཕགས་པའི་ལམ་གྱི་འབྲས་བུ་ཐུན་མོང་དུ་བསྟན་
ནས། ཐུན་མོང་མ་ཡིན་པ་བསྟན་པའི་ཕྱིར། གདུལ་བྱ་ཞེས་བྱ་བ་སྨོས་ཏེ། དབང་པོ་
ཉེ་བར་ཞི་བའི་ཕྱིར་སྐྱེས་པ་སྟེ། མི་སློབ་པའི་ལམ་ནི་དབང་པོ་དུལ་བ་ལ་འཁྲུལ་པ་
མེད་པའི་ཕྱིར་རོ།། །།
ཕུང་པོ་ལྷག་མ་དང་བཅས་པའི་མྱ་ངན་ལས་འདས་པ་འདིས་བསྟན་ནས་
བསྒོམ་པའི་ལམ་གྱི་འབྲས་བུ་སྨྲས་པ། དག་བྱ་དང་ཞེས་བྱ་བ་ཡིན་ཏེ། དེ་ལ་བརྟེན་
ནས་ཉོན་མོངས་པའི་སྒྲིབ་པ་ཐམས་ཅད་དང་བྲལ་ཞིང་སེམས་དྲི་མ་རྣམ་པར་དག་
ཅིང་རྣམ་པར་གྲོལ་བ་དེའི་ཕྱིར་འདི་ཡང་ལམ་གྱི་འབྲས་བུ་ཡིན་ནོ། །འཁོར་བའི་
སྐྱེ་ཤི་ཟད་པར་བྱ་བ་དང་། །ཞེས་བྱ་བ་སྨོས་ཏེ། འདིར་འཁོར་བ་ནི་ངན་སོང་གི་
ཕུང་པོ་ལྔའི་བདག་ཉིད་མཐོང་བའི་ལམ་གྱི་འབྲས་བུའི་གནས་སྐབས་སོ། །དེ་ལ་



ལམ་གྱི་ཚོམས་ཀྱི་རྣམ་པར་འགྲེལ་པ། 53
གང་སྐྱེ་ཤི་ནི་སྐྱེ་བ་དང་འཇིག་པ་གཉིས་སོ། །ཟད་པ་ནི་བྲལ་བ་སྟེ་དེའི་ཕྱིར་མཐོང་
བའི་ལམ་གྱི་སྟོབས་ཀྱིས་ངན་སོང་གི་ཕུང་པོ་ནི་སོ་སོར་མ་བརྟགས་པའི་འགོག་པ་
ཐོབ་པའི་ཕྱིར་རོ། །དང་གི་སྒྲ་ནི་ཏིང་ངེ་འཛིན་གྱིས་རྣམ་པར་རོལ་པ་ལ་སོགས་པ་
ཡོངས་སུ་གཟུང་བའི་ཕྱིར་རོ། འཕགས་པའི་ལམ་གྱི་ཚོགས་སུ་གྱུར་པའི་ལམ་གྱི་
ཕན་ཡོན་སྨྲས་པ། ཁམས་རྣམས་དུ་མ་སོ་སོར་རྟོགས་བྱའི་ཕྱིར། །ཞེས་བྱ་བ་སྨོས་
ཏེ༑ ཁམས་དུ་མ་ནི་ཁམས་མང་པོ་བ་ཞེས་བྱ་བ་ལ་སོགས་པའི་མདོ་ལས་གསུངས་
ཏེ༑ ༑བསམ་པ་དང་རང་བཞིན་དེ་རྣམས་སོ་སོར་ཡང་དག་པར་རིག་པའོ། །གནས་
དང་གནས་མ་ཡིན་པ་སོ་སོར་རིག་ཅིང༌། །གནས་རྣམ་པ་བདུན་ལ་མཁས་པ་ལ་
སོགས་པ་དེ་ནི་འདིའི་དོན་ཏོ། །བཅོམ་ལྡན་འདས་ཀྱིས་བསྟན་པའི་ལམ་གྱི་མཐུ་
ཉིད་ཀྱིས་དབང་པོ་ལས་འདས་པའི་ཚིག་གི་དོན་ཡང་ཡོངས་སུ་ཤེས་པར་འབྱུང་
བའི་ཕྱིར་རོ། ། སྤྱན་ལྡན་ཞེས་བྱ་བ་ནི་ཐམས་ཅད་མཁྱེན་པ་སྟེ། སངས་རྒྱས་ཀྱི་
སྤྱན་གྱིས་ཀུན་དུ་ལྟ་བ་དང་། རྣམ་པར་ལྟ་བ་ཡིན་ནོ་ཞེས་ལུང་ལས་འབྱུང་བའི་ཕྱིར་
རོ༑ ༑འདིར་ཐམས་ཅད་རྟོགས་པ་ནི་སྤྱན་ཞེས་བྱ་བ་སྟེ། དེ་དང་ལྡན་པ་ནི་སྤྱན་དང་
ལྡན་པའོ། །དེའི་ལམ་ནི་འཕགས་པའི་ལམ་དང་དེའི་ཚོགས་ཏེ། འདིར་ནི་འཇིག་
རྟེན་འདིར་རོ། །རབ་ཏུ་བསྟན་པ་ནི་བཤད་པའོ། །འདིའི་དགོས་པའི་གཙོ་བོ་ནི་ཐར་
པ་ཉིད་ཡིན་ཏེ། དེ་ལ་གཞོལ་བའི་ཕྱིར་རོ་ཞེས་དེ་ཉིད་ཀྱི་དོན་ཡང་དཔེ་དང་བཅས་
པར་བསྟན་པའི་ཕྱིར་རོ། །ཇི་ལྟར་ཆུ་ཀླུང་ཞེས་བྱ་བ་ལ་སོགས་པ་སྨོས་སོ།།
ཇི་ལྟར་ཆུ་ཀླུང་གང་གཱའི་ཆུ་རྒྱུན་ཞུགས།།
རྒྱ་མཚོའི་ནང་དུ་འབབ་པར་འགྱུར་བ་ལྟར།།
དེ་བཞིན་ཤེས་རབ་ཡངས་པས་བསྟན་པའི་ལམ།།
འདི་ནི་འཆི་མེད་ཐོབ་པར་བྱ་ཕྱིར་འཇུག༡༥།



54 ཆེད་དུ་བརྗོད་པའི་ཚོམས་ཀྱི་འགྲེལ་པ།
འདི་ལྟར་གང་གཱ་ཞེས་བྱ་བ་ནི་ཆུ་བོའོ། །ཆུ་རྒྱུན་ནི་ཆུའི་རྒྱུད་དོ། །རྒྱ་མཚོ་ནི་ཆུ་
ཆེན་ནོ། །དེ་ལས་གཞན་ནི་དེའི་སྣོད་དང་རྗེས་སུ་མཐུན་པ་མེད་པའི་ཕྱིར་རོ། །
འབབ་པར་འགྱུར་བ་ནི་འབྲུབ་པར་འགྱུར་བའི་དོན་ཏོ། །ཆུ་ཀླུང་ནི་ཆུ་བོའོ། །ཇི་
ལྟར་ཞེས་བྱ་བ་ནི་ངེས་པར་གཟུང་བའི་དོན་ཏེ། རྒྱ་མཚོ་ཉིད་གང་གཱའི་ཆུ་ཀླུང་དང་
མཐུན་པ་ཡིན་གྱི། ཆུ་བོ་ཆེན་པོ་གཞན་དག་ནི་མ་ཡིན་ཏེ། དེ་དག་གི་རྒྱུན་འདི་
ཉིད་དུ་ཟད་པར་ཡང་སྲིད་པའི་ཕྱིར་ཏེ། དེ་ཉིད་བསྟན་པའི་ཕྱིར་ཤུགས་ཞེས་བྱ་བ་
སྨོས་ཏེ། ཤིན་ཏུ་ཆེ་བའི་ཕྱིར་རྒྱུན་ཆད་པར་མི་འགྱུར་ཞིང་འབྱུང་བའི་མཚན་ཉིད་
ཀྱི་ཤུགས་གང་ལ་ཡོད་པ་དེ་ནི་གང་གཱའོ། །དེ་བཞིན་ནི་དེ་ལྟར་ཏེ། སྔར་བསྟན་
པའི་ལམ་མོ། །ཤེས་རབ་ཡངས་པས་ཞེས་བྱ་བ་ནི་ཤེས་བྱ་ཐམས་ཅད་ལ་ཁྱབ་པའི་
ཤེས་རབ་ཡོད་པ་དེས་བསྟན་པ་སྟེ། ཐམས་ཅད་མཁྱེན་པས་བསྟན་པའོ། འཇུག་
ཅེས་བྱ་བ་ནི་དེའི་སྤྱོད་པར་རོ། །འཆི་མེད་ཐོབ་པར་བྱ་ཕྱིར་ཞེས་བྱ་བ་ནི་འཆི་བ་
ལ་སོགས་པས་འཇིགས་པ་དང་བྲལ་བ་ཐོབ་པར་བྱ་བའི་ཕྱིར་རོ། །དཔེར་ན་ཆུ་བོ་
གང་གཱ་ནི་རྒྱ་མཚོར་བགྲོད་པ་གཅིག་པ་དེ་བཞིན་དུ་བཅོམ་ལྡན་འདས་ཀྱིས་བསྟན་
པའི་ལམ་ཡང་མྱ་ངན་ལས་འདས་པ་འཐོབ་པའི་བགྲོད་པ་གཅིག་པའོ། །ཤེས་རབ་
ཡངས་པས་བཤད་པ་དེ་གང་ཡིན་ཞེ་ན། གང་ཞིག་འབྱུང་པོ་ཞེས་བྱ་བ་ལ་སོགས་
པ་ཡིན་ཏེ།
གང་ཞིག་འབྱུང་པོ་ཀུན་ལ་ཐུགས་བརྩེ་བས།།
སྔོན་ཆད་མ་ཐོས་ཆོས་ཀྱི་འཁོར་ལོ་བསྐོར།།
སྐྱོབ་པ་ལྷ་དང་མི་རྣམས་འདུལ་མཛད་པ། །
སྲིད་པའི་མཐར་ཕྱིན་དེ་ལ་ཕྱག་འཚལ་ལོ།༡༦།
ན་



ལམ་གྱི་ཚོམས་ཀྱི་རྣམ་པར་འགྲེལ་པ། 55
ཆོས་ནི་འདིར་འཕགས་པའི་ལམ་སྟེ། དེ་འཁོར་ལོ་བཞིན་དུ་རྩིབས་ལ་སོགས་པ་
ཆོས་ཀྱིས་མཐུན་པའི་ཕྱིར་རོ། །འདིའི་འབྱུང་བ་ནི་ལྷ་ཞིག་གིས་མངོན་པར་བརྗོད་
དེ༑ གནས་བརྟན་ཀོཎྜི་ནྱས་བཅོམ་ལྡན་འདས་ལ་ཆོས་ཀྱི་འཁོར་ལོ་བསྐོར་བར་
བསྐུལ་ལོ་ཞེས་ལུང་ལས་འབྱུང་ངོ་། །སྔོན་ཆད་མ་ཐོས་ཞེས་བྱ་བ་ནི་སྐྱེ་བ་གཞན་
དག་ཏུ་སློབ་དཔོན་བརྒྱུད་པ་ལས་མ་འོངས་ཤིང་སྔོན་གྱི་བ་ར་ད་ལ་སོགས་པས་
མི་རྙེད་པའི་ཕྱིར་ཏེ། དེས་ནི་འཇིག་རྟེན་པའི་ལམ་གྱི་གཏམ་གྱི་གནས་སྐབས་ཐོབ་
པ་ཡིན་གྱི། འཕགས་པའི་ལམ་ནི་མ་ཡིན་ནོ། །བསྐོར་ཞེས་བྱ་བ་ནི་བསྐོར་བར་
གྱུར་པ་སྟེ། འདི་ཇི་ལྟར་བདག་གིས་རྟོགས་པ་དེ་བཞིན་དུ་གཞན་གྱི་རྒྱུད་ལ་ཡང་
བསྟན་པས་བསྒྲུབ་པའི་ཕྱིར་རོ། །འབྱུང་པོ་ཀུན་ལ་ཐུགས་བརྩེ་བས། །ཞེས་བྱ་
བ་ནི། གང་ལ་སེམས་ཅན་ཐམས་ཅད་ལ་བྱེ་བྲག་མེད་པར་འཇུག་པའི་ཐུགས་རྗེ་
མངའ་བ་སྟེ། རྒྱུ་མེད་པར་གཞན་ལ་ཕན་པ་མཛད་པའི་ཕྱིར་དེ་བཞིན་གཤེགས་
པས་ལམ་བསྟན་པ་ཡིན་ཏེ། གྲགས་པ་ལ་སོགས་པས་གོས་པའི་ཕྱིར་ནི་མ་ཡིན་
ནོ་ཞེས་ཤེས་པར་བྱའོ།། །་
སྐྱོབ་པ་ནི་འདིས་སྐྱོབ་པར་བྱེད་པས་སྐྱོབ་པ་སྟེ། དེ་ཉིད་སྟོན་པའོ། །དེ་ནི་
འཕགས་པའི་ལམ་བསྟན་པས་གདུལ་བའི་སྐྱེ་བོའི་རྒྱུད་ཡོངས་སུ་སྲུང་བ་སྟེ། དཔེར་
ན་བུ་གཅིག་པ་ལ་བརྩེ་བའི་མ་ཞེས་བྱ་བ་ལ་སོགས་པ་ཇི་སྐད་དུ་གསུངས་པའོ། །
ཡང་ན་བཅོམ་ལྡན་འདས་ཆོས་ཐམས་ཅད་ལ་མངའ་བརྙེས་པས་སྐྱོབ་པ་ཞེས་བྱ་བ་
ལ་སོགས་པའི་ཚིག་གིས་སོ། །དེ་བསྟན་པ་གསལ་བར་བྱ་བའི་ཕྱིར། །ལྷ་དང་མི་
རྣམས་འདུལ་མཛད་པ། །ཞེས་བྱ་བ་སྨོས་ཏེ། ལྷ་དང་མི་གཉིས་གདུལ་བར་མཛད་
པ་ཞེས་བྱ་བའི་ཚིག་སྦྱར་ཏེ། ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་



56 ཆེད་དུ་བརྗོད་པའི་ཚོམས་ཀྱི་འགྲེལ་པ།
འདས་ཞེས་ལུང་ལས་འབྱུང་ཞིང་དེ་གཉིས་འབའ་ཞིག་བདེན་པ་རྟོགས་པའི་སྐལ་བ་
དང་ལྡན་པའི་ཕྱིར་རོ། །འདུལ་མཛད་པ་ནི་སྟོན་པ་མཛད་པའོ། །དམ་པ་དེ་ལ་ཕྱག་
འཚལ་ལོ། །ཞེས་བྱ་བ་ནི་སེམས་ཅན་ཁྱད་པར་ཅན་འདི་ལྟ་བུ་སྟེ། འཕགས་པའི་
ཁྱད་པར་ཤེས་པ་དང་སོ་སོའོ་སྐྱེ་བོ་གུས་པ་དང་བཅས་པས་རྒྱུན་དུ་སྟེ། ཡོངས་སུ་
མྱ་ངན་ལས་འདིས་ཀྱང་ཕྱག་འཚལ་བར་འགྱུར་ན་བཞུགས་པར་གྱུར་ན་ལྟ་སྨོས་
ཀྱང་ཅི་དགོས་ཞེས་པའོ། ། འགྱུར་བ་ཞེས་བྱ་བ་ནི་སྒྲ་བསྟན་པའི་ཕྱིར་སྲིད་པའི་
མཐར་ཕྱིན་ཞེས་བྱ་བ་སྨོས་ཏེ། འཁོར་བའི་མཐར་ཐུག་པ་ཕུང་པོ་ལྷག་མ་མེད་པའི་
མྱ་ངན་ལས་འདས་པར་ཕྱིན་པས་ཀྱང་བསྙེན་བཀུར་བྱ་བའོ། །གང་གི་ཕྱི་ཐུབ་པ་
ནི་ཡོན་ཏན་དང་ལྡན་ཞིང་སྐྱོན་མེད་པའི་ཕྱིར་དང་། གཞན་ལ་ཕན་པ་མཛད་པའི་
ཕྱིར་སྐྱེ་བོ་དམ་པ་ཐམས་ཅད་ཀྱིས་མཆོད་པ་ཡིན་ཏེ། དེ་བས་ན་དེས་བསྟན་པ་
ཡང་གཟུང་བར་བྱའོ་ཞེས་ཚིགས་སུ་བཅད་པ་འདིས་བསྟན་ཏོ། །དེ་ནས་བསྟན་པ་
འདི་ལ་བརྟེན་པས་དེའི་འབྲས་བུ་ཐོབ་པ་ཡིན་གྱི། གཞན་སེམས་སྐྱོ་བ་དང་ལྡན་པ་
རྣམས་ཀྱིས་ནི་མ་ཡིན་གྱི། དེ་ཉིད་བསྟན་པའི་ཕྱིར་སྨྲས་པ། རྣམ་རྟོག་དགེ་བ་ཞེས་
བྱ་བ་ལ་སོགས་པའོ།། ། །
རྣམ་རྟོག་དགེ་བ་གསུམ་ནི་བརྟག་བྱ་ཞིང་།།
དགེ་བ་མ་ཡིན་གསུམ་ཡང་རྣམ་པར་སྤངས།།
ཀུན་ནས་རྡུལ་ལངས་ཆར་གྱིས་མནན་པ་ལྟར།། ན་
བ ། དེ་ནས་རྟོག་དང་དཔྱོད་པ་ཞི་བར་བྱ།༡༧། ག
སྡིག་པ་རྣམ་པར་རྟོག་པ་ནི་གསུམ་སྟེ། འདོད་པའི་རྣམ་པར་རྟོག་པ་དང་། གནོད་
སེམས་ཀྱི་རྣམ་པར་རྟོག་པ་དང༌། རྣམ་པར་འཚེ་བའི་རྣམ་པར་རྟོག་པའོ། །དགེ་



ལམ་གྱི་ཚོམས་ཀྱི་རྣམ་པར་འགྲེལ་པ། 57
བའི་རྣམ་པར་རྟོག་པ་ཡང་གསུམ་སྟེ། ངེས་པར་འབྱུང་བའི་རྣམ་པར་རྟོག་པ་ལ་
སོགས་པའོ་ཞེས་པ་ནས་ཇི་ཙམ་ན་འདི་གསུངས་སོ། །གསུམ་ནི་གྲངས་གསུམ་
མོ༑ ༑དེ་ལས་གཞན་པའི་རྣམ་པར་རྟོག་པ་ནི་འདིའི་དབྱེ་བ་ཡིན་པས་འདིའི་ནང་དུ་
འདུས་པའི་ཕྱིར་རོ། །རྣམ་པར་རྟོག་པ་ནི་ཀུན་དུ་རྟོག་པའོ། །དགེ་བ་ནི་འདོད་པའི་
འབྲས་བུ་སྟེ། ངེས་པར་འབྱུང་བ་ལ་སོགས་པའི་རྣམ་པར་རྟོག་པ། བསམ་གཏན་
དང་པོའི་ས་པའི་བརྟག་བྱ་ཞིང་། །ཞེས་བྱ་བ་ནི་མངོན་དུ་ཕྱོགས་པ་དང་གོམས་པར་
བྱ་བའོ། །དེ་ལ་བརྟེན་ནས་ཇི་སྲིད་ན་སྤོང་བ་ཡིན་ཏེ། དེ་སྨྲས་པ། དགེ་བ་མ་ཡིན་
གསུམ་ཡང་རྣམ་པར་སྤངས། །ཞེས་བྱ་བའི་འདོད་པ་རྣམ་པར་རྟོག་པ་ལ་སོགས་པ་
གསུམ་ནི་འབྲས་བུའི་མི་འདོད་པ་ཡིན་པས་རྣལ་འབྱོར་ཅན་གྱི་རྒྱུད་ལས་ཐག་རིང་
དུ་སྤང་བར་བྱའོ།། །
དེ་ནས་ཞེས་བྱ་བ་ནི་མི་དགེ་བའི་རྣམ་པར་རྟོག་པ་གསུམ་སྤངས་ཤིང་མཉམ་
པར་གཞག་པས་དགེ་བ་རྣམ་པར་རྟོག་པ་གསུམ་ཡོངས་སུ་བླངས་ནས་སོ།།
རྟོག་དང་ཞེས་བྱ་བ་ནི་འདོད་པ་ན་སྤྱོད་པ་དང་། བསམ་གཏན་དང་པོའི་ས་པའི་
སེམས་རགས་པའི་མཚན་ཉིད་མཐའ་དག་གོ །དཔྱོད་པ་ནི་སེམས་ཕྲ་བའི་མཚན་
ཉིད་དེ་དཔྱད་པ་ནི་བསམ་གཏན་ཁྱད་པར་ཅན་གྱི་ས་པ་ཡིན་ནོ། །ཞི་བར་བྱ་བ་
ཞེས་བྱ་བ་ནི་བསལ་བ་དང་སྤང་བར་བྱ་བ་སྟེ། འདི་ལྟར་བསམ་གཏན་དང་པོ་ལ་
བརྟེན་ནས། འདོད་པ་ན་སྤྱོད་པའི་དགེ་བ་དང་མི་དགེ་བའི་རྣམ་པར་རྟོག་པ་དང་།
རྣམ་པར་དཔྱོད་པ་སྤོང་བ་ཡིན་ནོ། །བསམ་གཏན་གཉིས་པ་ལ་བརྟེན་ནས་ཀྱང་
བསམ་གཏན་དང་པོའི་སྤོང་བ་ཡིན་ཏེ། འདིར་མཐུན་པའི་དཔེ་བསྟན་པ། ཀུན་ནས་
རྡུལ་ལངས་ཆར་གྱིས་མནན་པ་ལྟར། །ཞེས་བྱ་བ་ཡིན་ཏེ། དཔེར་ན་ཆར་འབབ་



58 ཆེད་དུ་བརྗོད་པའི་ཚོམས་ཀྱི་འགྲེལ་པ།
པས་ནི་རླུང་ཆེན་པོ་ལངས་པས་ཀུན་ནས་བསླང་བའི་རྡུལ་ཉེ་བར་ཞི་བར་བྱེད་པ་
དེ་བཞིན་དུའོ།།
དེ་ནས་སེམས་ལ་རྣམ་རྟོག་ཉེར་ཞི་ནས།། །
བླ་མེད་བྱང་ཆུབ་བདེ་ལ་རེག་པར་འགྱུར།།
ཏིང་འཛིན་གསུམ་པོ་རྣམས་ལ་ཡིད་གཏད་ཅིང་།།
བདེན་པ་ལས་སྐྱེད་ཚད་མེད་བསྒོམ་པར་བྱ།།
དྲན་ལྡན་མཁས་པས་མདུད་པ་ཞི་བྱ་ཞིང་།།
གསུམ་པོ་རྣམས་ཀྱིས་གནས་གསུམ་རབ་ཏུ་དྲལ།༡༨། །
དེ་ནས་ཞེས་བྱ་བ་ནི་མི་དགེ་བའི་རྣམ་པར་རྟོག་པ་དང་། དགེ་པའི་རྣམ་པར་རྟོག་
པ་དང་། དཔྱོད་པ་གཉིས་ཀྱང་མཉམ་པར་གཞག་པའི་ས་པ་དག་གིས་སྤོང་ཞིང་།
བླ་མེད་བྱང་ཆུབ་བདེ་ལ་རེག་པར་འགྱུར། །ཞེས་བྱ་བ་འདི་དང་སྦྱར་རོ། །སེམས་
ལ་རྣམ་རྟོག་ཉེར་ཞི་ནས། །ཞེས་བྱ་བ་ནི་གང་ལ་རྣམ་པར་རྟོག་པ་རྣམས་ཉེ་བར་
ཞི་ཞིང་བྲལ་བའི་སེམས་ལ་གཅིག་ཏུ་གྱུར་པ་བསམ་གཏན་གཉིས་པ་ལ་སོགས་པ་
ཉིད་ལ་བྱེད་པའི་རྒྱུས་འདོད་པའི་ཁམས་སྤང་དཀའ་བ་དེ་དང་། བསམ་གཏན་དང་
པོའི་གཡེང་བའི་རྣམ་པར་ཤེས་པ་འགོག་པར་བྱེད་པ་ནི་གོང་མའི་སྟེ། དེའི་ཕྱིན་ཅི་
ལོག་ཡིན་པའི་ཕྱིར་རོ། །བྱང་ཆུབ་བདེ་ལ་རེག་པར་འགྱུར། །ཞེས་བྱ་བ་ནི་རྣལ་
འབྱོར་ཅན་དེས་ཟད་ལ་མི་སྐྱེ་བའི་ཡེ་ཤེས་དང་འབྲེལ་བས་སྲེད་པ་ཟད་པའི་ཕྱིར་
འཐོབ་པའམ། སྙོམ་པར་ཞུགས་པའི་ཁྱད་པར་གྱི་བདེ་བའོ། །བླ་ན་མེད་ཅེས་བྱ་
བའི་སྐྱོན་དང་བྲལ་བའི་ཕྱིར་བྱང་ཆུབ་ཀྱི་བདེ་བ་ནི་མཆོག་ཡིན་ནོ། །དབེན་པ་ལས་
སྐྱེད་པ་ཉིད་ཁོ་ནའི་བསམ་གཏན་ལ་སོགས་པས་ཉོན་མོངས་པའི་མདུད་པ་སྤོང་བ་
ཡིན་ནོ་ཞེས་བསྟན་པའི་ཕྱིར་སྨྲས་པ། ཏིང་ངེ་འཛིན་ཞེས་བྱ་བ་ལ་སོགས་པའོ། །



ལམ་གྱི་ཚོམས་ཀྱི་རྣམ་པར་འགྲེལ་པ། 59
མདུད་པ་རྣམ་པ་བཞི་སྟེ་བརྣབ་སེམས་ལུས་ཀྱི་མདུད་པ་ཞེས་བྱ་བ་ལ་སོགས་པ་
ནས་འདི་གསུངས་སོ།། །
བཙུན་པ་འདོད་པ་ཐམས་ཅད་གང་གིས་སྤོང་བར་འགྱུར་ཞེས་སུ་འདྲི་བ་པོའི་
གཅེར་བུ་པའི་ཉན་ཐོས་ཞིག་ལ་བརྩམས་སོ་ཞེས་གཞན་དག་ཟེར་རོ། །ཏིང་ངེ་འཛིན་
ནི་གསུམ་སྟེ། སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་སྟེ། གྲངས་
གསུམ་པོ་དེ་རྣམས་ལའོ། །ཡིད་གཏད་ཅིང་ཞེས་བྱ་བ་ནི་རབ་ཏུ་ཆགས་པ་དང་
སེམས་ཞེན་པར་བྱ་བ་ཞེས་བྱ་བའི་དོན་ཏོ། །དེའི་མཐུས་མདུད་པ་ཐམས་ཅད་སྤོང་
བའི་ཕྱིར་ཏེ། རྡོ་རྗེ་ལྟ་བུའི་ཏིང་ངེ་འཛིན་ཞེས་བྱ་བའི་མདོ་ལས་འབྱུང་བས་སོ། །
ཡང་ན་རྟོག་པ་དང་བཅས་ཤིང་དཔྱོད་པ་དང་བཅས་པ་ལ་སོགས་པ་གསུམ་མོ། །
དབེན་པ་ལས་སྐྱེས་ཚད་མེད་བསྒོམ་པར་བྱ། །ཞེས་བྱ་བ་ནི་གང་ཏིང་ངེ་འཛིན་
བསྒོམས་པའི་འབྲས་བུ་བསྟན་པ་སྟེ། དེ་ལ་ཡང་དག་པར་བསྟེན་པས་ཚད་མེད་
པ་ལ་སོགས་པའི་ཁྱད་པར་རྣམས་སོ། །ས་འོག་མ་དག་ལས་སྐྱོ་བ་སྐྱེས་ནས་དེ་
བྱམས་པ་ལ་སོགས་པ་ཚད་མེད་པ་བསྒོམ་པར་བྱ་སྟེ། ཏིང་ངེ་འཛིན་གྱི་མཐུས་ཐོབ་
པའི་ཕྱིར་རོ། །ཡང་ན་དེ་བསྟེན་པར་བྱའོ།། བརྒྱ་
ཚད་མེད་པ་ནི་སེམས་ཅན་ལ་བརྟེན་ནས་འབྱུང་སྟེ། ཚད་མེད་པའི་བསོད་
ནམས་འབྱུང་བའི་ཕྱིར་དང་། ཚད་མེད་པའི་འདོད་པའི་འབྲས་བུ་ཡིན་པའི་ཕྱིར་རོ། །
བྱམས་པ་དང་སྙིང་རྗེ་དང་། དགའ་བ་དང་བཏང་སྙོམས་ཞེས་བརྗོད་པ་ནི་གནོད་
སེམས་དང་། རྣམ་པར་འཚེ་བ་ལ་མངོན་པར་དགའ་ཞིང་འདོད་པ་ལ་འདོད་ཆགས་
དང་གནོད་སེམས་ཀྱི་གཉེན་པོ་ཡིན་པའི་ཕྱིར་ཚད་མེད་པ་བཞིའི་སྒྲར་བརྗོད་
དོ༑ ༑འཇིག་རྟེན་དང་འཇིག་རྟེན་ལས་འདས་པའི་ལམ་སྤྱིར་བསྟན་ནས། འཇིག་



60 ཆེད་དུ་བརྗོད་པའི་ཚོམས་ཀྱི་འགྲེལ་པ།
1
རྟེན་ལས་འདས་པའི་ལམ་གྱི་རབ་ཏུ་དབྱེ་བ་ནི་གནས་གསུམ་ཞེས་བྱ་བ་སྨོས་ཏེ།
ཁམས་གསུམ་པ་འདི་ནི་སེམས་ཅན་རྣམས་ཀྱི་གནས་ཏེ་རྟེན་ཡིན་ནོ། །གཞན་དག་
ནི་ངན་སོང་གསུམ་དུ་འདོད་དེ། དེ་གང་གི་ཕྱིར་དེ་ནི་སོ་སོའི་སྐྱེ་བོ་རྣམས་ཀྱི་རང་
བཞིན་གྱི་གནས་ཏེ། དེ་ཡང་མཐོང་བའི་ལམ་གྱིས་རིང་དུ་བྱས་པ་ཡིན་ནོ། །གསུམ་
པོ་རྣམས་ཀྱིས་གནས་གསུམ་རབ་ཏུ་དྲལ། །ཞེས་བྱ་བ་ནི་སྔར་བཤད་པའི་ཏིང་ངེ་
འཛིན་གསུམ་སྟེ། དེའི་གཉེན་པོར་གྱུར་པས་རྡོ་རྗེས་རི་ཆེན་པོ་ཕྱེ་མར་འཇོམས་
ཤིང་འཐག་པ་བཞིན་དུ་སྤོང་བ་ཡིན་ནོ།། ན་
གསུམ་སྨོས་པ་ནི་ཚད་མེད་པ་རྣམ་པར་བཅད་པའི་ཕྱིར་རོ། །དེ་དག་ནི་གཞི་
ཡིན་པའི་ཕྱིར་དང་། མོས་པ་ཙམ་ཡིད་ལ་བྱེད་པའི་ཕྱིར་རོ། །དེ་ཉིད་ཡིད་ལ་བྱེད་
པས་ནི་ཉོན་མོངས་པ་སྤོང་བ་ཉིད་དོ། །ཡང་ན་གསུམ་ནི་ཚུལ་ཁྲིམས་དང༌། ཏིང་ངེ་
འཛིན་དང་། ཤེས་རབ་ཀྱི་ཕུང་པོ་དང་། འཕགས་པའི་ལམ་གྱི་ཕུང་པོ་གསུམ་ཡིན་
པའི་ཕྱིར་རོ། །དེ་ལྟར་ཡང་དག་པར་ཞུགས་པའི་རྣལ་འབྱོར་ཅན་གྱིས་ནི་ཞི་བྱ་
ཞིང་ཞེས་བྱ་བ་སྟེ། རབ་ཏུ་སྤང་བའོ། །མདུད་པ་ནི་ཉོན་མོངས་པ་དང་ཉེ་བའི་ཉོན་
མོངས་པ་འཆིང་བར་འགྱུར་བ་སྟེ། བདག་ཉིད་འཆིང་བར་བྱེད་པའི་ཕྱིར་མདུད་
པ་འདི་དག་ནི་ཕྲ་རྒྱས་ཏེ། འཁོར་བའི་རྩ་བ་ཞེས་ལུང་ལས་འབྱུང་བའི་ཕྱིར་རོ། །
འདིས་བསྒོམ་པའི་ལམ་གྱི་བྱ་བ་བསྟན་ནས། མི་སློབ་པའི་ལམ་བསྟན་པ། ངེས་
པ་སྲུང་བ་ཡིན་པས་ན་རྟོགས་ཤིང་མཁས་པ་སྟེ་དེ་ཉིད་ཀྱིས་བདག་དང་གཞན་
ཡོངས་སུ་སྲུང་བར་ནུས་པའི་ཕྱིར་རོ། །འདིས་ནི་ཤེས་བཞིན་དང་ལྡན་པར་བསྟན་
ཏོ༑ ༑ངེས་པར་རྟོག་པ་སྔོན་དུ་འགྲོ་བས་བག་ཡོད་པ་སྟེ། ངེས་པར་རྟོག་པར་བྱེད་
པ་ཞེས་གཞན་དག་ཟེར་རོ། །དྲན་ལྡན་ཞེས་བྱ་བ་ནི་དྲན་པ་འཇུག་པ་དང༌། དྲན་པ་



ལམ་གྱི་ཚོམས་ཀྱི་རྣམ་པར་འགྲེལ་པ། 61
དང་ལྡན་པར་རྟག་ཏུ་ཉེ་བར་མཚོན་པ་ཡིན་ཏེ། ཇི་སྐད་དུ། དྲུག་ལ་རྟག་ཏུ་གནས་
པ་སྟེ། གང་ཞེ་ན། འདི་ལ་མིག་གིས་གཟུགས་ལྟ་བ་ན་ཡིད་བདེ་བར་མི་འགྱུར་ལ།
ཡིད་མི་བདེ་བར་ཡང་མི་འགྱུར་ཞིང་བཏང་སྙོམས་ལ་གནས་པ་ནི་དྲན་པ་ཤེས་
བཞིན་ཞེས་བྱ་བ་ལ་སོགས་པའོ། །ཁམས་གསུམ་སྤངས་པ་ཉིད་དམ་མདུད་པ་ཉེ་
བར་ཞི་བ་ཉིད་ནི་ཕ་རོལ་དུ་ཕྱིན་པ་ཡིན་གྱི། རྒྱ་མཚོ་རྒལ་བ་ནི་མ་ཡིན་ནོ་ཞེས་
བསྟན་པར་བྱ་བའི་ཕྱིར། ཤེས་རབ་མཚོན་ཆ་ཞེས་བྱ་བ་ལ་སོགས་པའི་ཚིགས་
སུ་བཅད་པ་གཉིས་སྨོས་སོ།། །།
ཤེས་རབ་མཚོན་དང་བརྩོན་འགྲུས་སྟོབས་དང་ལྡན། །
དྲན་ལྡན་མཉམ་གཞག་ཏིང་འཛིན་ལ་དགའ་བས།།
འཇིག་རྟེན་སྐྱེ་དང་འཇིག་པར་རྟོགས་ནས་ནི།།
ཀུན་ལས་རབ་ཏུ་རྣམ་གྲོལ་དེ་རིག་ཡིན།།
འཇིག་རྟེན་མཐའ་མ་ལེགས་པར་རྟོགས་གྱུར་ནས།།
འཇིག་རྟེན་མཐར་སོན་ཕ་རོལ་ཕྱིན་ཞེས་བརྗོད།༡༩།
མཚོན་ནི་རྣམ་པ་གསུམ་སྟེ། ཐོས་པའི་མཚོན་དང་ཤེས་རབ་ཀྱི་མཚོན་དང་། །ཞེས་
བྱ་བ་ལ་སོགས་པ་མདོ་ལས་གསུངས་སོ། །དེ་ལས་ཤེས་རབ་ཀྱི་མཚོན་ནི་འདིར་
ཤེས་རབ་ཀྱི་ཚོགས་ཐོས་པ་ལ་ཤེས་རབ་ཏུ་གསུངས་ཏེ། དེ་ནི་མཚོན་བཞིན་དུ་
བག་ལ་ཉལ་ལ་སོགས་པ་འཇོམས་པར་བྱེད་བའི་ཕྱིར་རོ། །བརྩོན་འགྲུས་སྟོབས་
ཞེས་བྱ་བ་ལ་སོགས་པས་ནི་དབེན་པའི་མཚོན་བསྟན་ཏོ། །འཇིག་རྟེན་སྐྱེད་དང་
ཞེས་བྱ་བ་ལ་སོགས་པས་ནི་ཤེས་རབ་ཀྱི་མཚོན་བསྟན་ཏོ། །ཀུན་ལས་རབ་ཏུ་རྣམ་
གྲོལ་ཞེས་བྱ་བ་ལ་སོགས་པས་ནི་དེའི་འབྲས་བུ་སྟེ། འདི་ནི་བསྡུས་པའི་དོན་ཏོ། །



62 ཆེད་དུ་བརྗོད་པའི་ཚོམས་ཀྱི་འགྲེལ་པ།
བཙུན་པ་ཕ་རོལ་དུ་ཕྱིན་པས་ན་དགེ་སློང་ཞེས་བརྗོད་ན་ཇི་ཙམ་གྱི་ཕ་རོལ་ཏུ་ཕྱིན་
པར་འགྱུར་ཞེས་པ་ལས་དེའི་དབང་དུ་མཛད་ནས་གསུངས་སོ་ཞེས་གཞན་དག་
ཟེར་རོ། །འདིར་དོན་རྒྱ་ཆེར་བཤད་པ་གང་ལ་ཤེས་རབ་ཀྱིས་དེ་བཞིན་ཉིད་ངེས་
པར་བྱས་པའི་མཚོན་ཡོད་པ་དེ་ནི་ཤེས་རབ་མཚོན་ནོ། །དཔེར་ན་འཐབ་མོའི་དུས་
སུ་མཚོན་གྱིས་དགྲའི་དཔུང་ཕམ་པར་བྱེད་པ་དེ་བཞིན་དུ་ལེན་པར་རབ་ཏུ་ཞུགས་
པའི་ཤེས་རབ་ཀྱིས་ཉོན་མོངས་པ་སྟེ། ཡེ་ཤེས་ཀྱིས་ནི་ཉོན་མོངས་པ་གཅོད་པ་
ཡིན་ནོ་ཞེས་མདོ་ལས་གསུངས་སོ། །བརྩོན་འགྲུས་སྟོབས་ཞེས་བྱ་བ་ལ། བརྩོན་
འགྲུས་ནི་ཡང་དག་པར་སྤོང་བ་བཞི་སྟེ། དེ་དག་ནི་དཔུང་གི་ཚོགས་ཡན་ལག་བཞི་
པ་བཞིན་ཏེ། བརྩོན་འགྲུས་ཀྱི་སྟོབས་དང་ལྡན་པའི་འཕགས་པ་ཉན་ཐོས་དག་གིས་
ནི་མི་དགེ་བ་རྣམས་སྤོང་བར་འགྱུར་རོ་ཞེས་པའི་ཚིག་གིས་སོ།།
དེ་དང་ལྡན་པ་ནི་ཐོབ་པ་སྟེ། དེ་ཕུན་སུམ་ཚོགས་པ་ཞེས་བྱ་བའི་དོན་ཏོ། །
མཉམ་པར་གཞག་པ་ཞེས་བྱ་བ་ནི་སེམས་རྩེ་གཅིག་པ་སྟེ། གཡེང་བ་གཅོད་པར་
བྱེད་ཅིང་ནན་ཏན་དུ་ནུས་པའི་ཕྱིར་རོ། །ཏིང་ངེ་འཛིན་ལ་དགའ་བས་ཞེས་བྱ་བ་ནི་
དེ་ལ་མོས་པ་སྟེ། ཡིད་ཆེས་པ་སྐྱེས་ཤིང་དད་པ་ཐོབ་པར་གྱུར་ན་ནི་དེ་བསྒོམ་པར་
འགྱུར་རོ། །ཡང་ན་དགའ་བ་ནི་རོ་མྱང་བ་སྟེ། དེའི་ཕྱིར་དེ་སྒོམ་པ་མཆོག་ཏུ་བྱེད་
པར་འགྱུར་རོ། །དྲན་ལྡན་ཞེས་བྱ་བ་ནི་དྲན་པ་དང་ལྡན་པ་སྟེ། འདིས་ནི་འཕགས་
པའི་ལམ་གྱི་ཚོགས་དབང་པོ་ལྔའི་སྟོབས་བསྟན་ནས་འཕགས་པའི་ལམ་བཤད་པ།
འཇིག་རྟེན་སྐྱེ་དང་འཇིག་པར་རྟོགས་ནས་ནི། །ཞེས་བྱ་བ་ནི་ཉེ་བར་ལེན་པའི་ཕུང་
པོ་ལ་ཟག་པ་མེད་པའི་ཡེ་ཤེས་ཀྱིས་འབྱུང་བ་དང་འགག་པར་རྟོགས་པ་དེ་ནི་ཕ་
རོལ་དུ་ཕྱིན་ཞེས་བརྗོད་པར་བྱ་བ་དང་སྦྱར་རོ། །ཇི་ལྟ་བུར་ཤེས་པ་ཡིན་ཞེ་ན། དེ་



ལམ་གྱི་ཚོམས་ཀྱི་རྣམ་པར་འགྲེལ་པ། 63
རིག་ཡིན་ཞེས་བྱ་བ་སྨོས་ཏེ། དེ་ཤེས་པར་བྱེད་པ་ཡིན་ཏེ། གང་མཐོང་བ་དེ་ནི་མིག་
དང་ལྡན་པར་དེ་བཞིན་ནོ།།
འདིས་ནི་ཡེ་ཤེས་ཕུན་སུམ་ཚོགས་པ་བསྟན་ཏོ། །ཀུན་ལས་རབ་ཏུ་ནམ་
གྲོལ་ཞེས་བྱ་བ་ནི་ཕྲ་རྒྱས་ཐམས་ཅད་དང་དེའི་གཞི་དག་ལས་ཡོངས་སུ་གྲོལ་བ་
སྟེ༑ འདིས་ནི་སྤངས་པ་ཕུན་སུམ་ཚོགས་པ་བསྟན་ཏོ། །འཇིག་རྟེན་མཐའ་མ་ཞེས་
བྱ་བ་ནི་འཁོར་བའི་མཐའ་མའོ། །ལེགས་པར་རྟོགས་གྱུར་ནས་ཞེས་བྱ་བ་ནི། དེ་
ཉིད་ཕྱིན་ཅི་མ་ལོག་པར་ཡོངས་སུ་རྟོགས་པ་སྟེ། འདིས་ནི་ཕུང་པོ་ལྷག་མ་དང་
བཅས་པའི་མྱ་ངན་ལས་འདས་པ་བསྟན་ཏོ། །དེའི་འོག་ཏུ་དེ་བཞིན་ཉིད་ཤེས་པ་ཁོ་
ནས་འཇིག་རྟེན་གྱི་མཐར་གྲོལ་བར་འགྱུར་གྱི་གཞན་དུ་ནི་མ་ཡིན་ནོ་ཞེས་བསྟན་
པའི་ཕྱིར་འཇིག་རྟེན་མཐར་སོན་པ་ཞེས་བྱ་བ་སྨོས་ཏེ། ཕུང་པོ་ལྷག་མ་མེད་པའི་
མྱ་ངན་ལས་འདས་པར་ཞུགས་པ་ནི་ཕ་རོལ་ཏུ་ཕྱིན་པ་ཞེས་བརྗོད་དོ། །འདིས་ནི་
འདུས་བྱས་ཐམས་ཅད་ཀྱི་རྒྱ་མཚོ་ལས་རྒལ་བའི་ཕྱིར་རོ། །ཡང་འཇིག་རྟེན་ལས་
འདས་པའི་ལམ་བསྟན་པའི་ཕན་ཡོན་རྒྱ་ཆེར་བཤད་པ། གང་གིས་ཞི་བ་ཞེས་བྱ་བ་
ལ་སོགས་པའོ།། །།
གང་གིས་ཞི་བ་འཕགས་ལམ་ཡན་ལག་བརྒྱད།། དེ་ནས་
ལམ་དྲང་བསྒོམས་པ་དེས་ནི་བདུད་རྩི་རྙེད།།
དེ་ལྟར་སྤྱོད་པས་བདེ་འདོད་བདེ་བ་འཐོབ།།
སྙན་པ་འཐོབ་ཅིང་གྲགས་པ་འཕེལ་བར་འགྱུར།༢༠། །
ལམ་གྱི་ཚོམས་ཏེ་བཅུ་གཉིས་པའོ།། །།
། །



64 ཆེད་དུ་བརྗོད་པའི་ཚོམས་ཀྱི་འགྲེལ་པ།
བདེ་འདོད་བདེ་བ་འཐོབ་ཅེས་བྱ་བ་ལ། གལ་ཏེ་བདེ་བ་འདོད་ན་ནི་བདེ་འགྲོའི་བདེ་
བ་དང་སྲེད་པ་ཟད་པའི་བདེ་བ་འཐོབ་པར་འགྱུར་རོ། །དེ་གང་གིས་ཤེ་ན། དེ་ལྟར་
སྤྱོད་པས་ཞེས་བྱ་བ་སྨོས་ཏེ། སྔར་བསྟན་པའི་རྣམ་པས་ལམ་བསྒོམ་པའི་ཁྱད་པར་
ལ་སྤྱོད་པས་སོ། །སྙན་པ་ཐོབ་ཅེས་བྱ་བ་ནི་མངོན་དུ་རབ་ཏུ་བསྔགས་པ་འཐོབ་
པའོ། །གྲགས་པ་འཕེལ་བར་འགྱུར་ཞེས་བྱ་བ་ནི་ལྐོག་ན་གྲགས་པ་དེའི་བསྔགས་
པ་ཡང་དག་པར་བརྗོད་པ་སྟེ། དེ་སྩོགས་ཤིང་འཕེལ་བར་འགྱུར་རོ།།
གང་གི་ཚེ་ཞེ་ན། སྨྲས་པ། གང་ཟག་གང་གིས་ལམ་དྲང་པོ་བསྒོམ་པ་ཞེས་བྱ་
བ་དང་སྦྱར་རོ། །འཕགས་པ་དེ་ཇི་ལྟ་བུ་ཞེ་ན། ཟག་པ་མེད་པའོ། །ལམ་ཡན་ལག་
བརྒྱད་ཅེས་བྱ་བ་ནི་ཡང་དག་པའི་ལྟ་བ་ལ་སོགས་པ་འདི་ལ་ཡོད་པའོ། །དྲང་པོ་
ནི་མ་ཡོ་བ་སྟེ། དོན་དམ་པའི་དོན་ཡིན་པའི་ཕྱིར་རོ། །གང་བདེ་བ་འདོད་པ་དག་
གིས་བསྒོམ་པ་ཞི་བ་ནི་འཁོར་བའི་གནོད་པ་ཞི་བ་ཐོབ་པར་བྱེད་པའི་ཕྱིར་རོ། ལམ་
བསྒོམ་པ་ཞེས་བྱ་བ་ནི་ཐར་པའི་ཐབས་ལ་གོམས་པར་བྱེད་པའོ། །ཅིའི་ཕྱིར་ཞེ་ན།
དེས་ནི་བདུད་རྩི་རྙེད་ཅེས་བྱ་བ་ཡིན་ཏེ། འཆི་བ་མེད་པའི་གནས་སྒྲུབ་པའི་ཕྱིར་
རོ༑ ༑གང་བདེ་བ་འདོད་པ་དག་གིས་བསྒོམས་ན་ཇི་སྲིད་དུ་བདུད་རྩི་དེས་ངེས་པར་
འཐོབ་པ་ཡིན་ཏེ། སླུ་བ་མེད་པའི་ཕྱིར་རོ། །ལམ་གྱི་ཚོམས་ཏེ་བཅུ་གཉིས་པའི་རྣམ་
པར་འགྲེལ་པ་རྫོགས་སོ།། །།
།



༄༅།།ཆེད་དུ་བརྗོད་པའི་ཚོམས་ལས་བཀུར་སྟིའི་ཚོམས་
ཞེས་བྱ་བ་བཞུགས་སོ།།
ཆེད་དུ་བརྗོད་པའི་ཚོམས། བམ་པོ་གཉིས་པ། །
དྲེའུ་མོ་རང་གི་མངལ་གྱིས་དང༌།།
འདམ་བུ་སྨྲིག་མ་འབྲས་བུས་དང༌།།
ཆུ་ཤིང་འབྲས་བུས་ཕུང་བ་ལྟར།།
ཕོ་བཤལ་བཀུར་སྟིས་ཕུང་བར་འགྱུར།༡། །
།
ཇི་སྲིད་བླུན་པོ་མཆོད་བྱས་པ།། །
དེ་སྲིད་རབ་ཏུ་བརླག་པར་འགྱུར།།
བྱིས་པའི་དཀར་པོའི་ཆ་འགྲིབ་ཅིང་།།
དེ་ཡི་སྤྱི་བོའང་ངེས་པར་ཉམས།༢།
ངན་པ་རྙེད་པ་འདོད་པ་དང་།།
དགེ་སློང་འཁོར་ནི་འདོད་པ་དང་།།
གནས་ལ་སེར་སྣ་བྱེད་པ་དག །
རིགས་གཞན་དག་གིས་མཆོད་པ་དང་། ༣།



66 ཆེད་དུ་བརྗོད་པའི་ཚོམས་ཀྱི་འགྲེལ་པ།
རབ་ཏུ་བྱུང་དང་ཁྱིམ་པ་དག །
གང་ཡང་རུང་བས་བདག་འཕྲིགས་ཏེ། །
བྱ་བ་བྱས་རུང་མ་བྱས་རུང་།།
བདག་དབང་གྱུར་ན་རེ་སྟེས་ཞེས།།
དེ་ལྟར་བྱིས་པ་ཀུན་རྟོག་ན།།
སེམས་ལ་འདོད་ཆེན་འཕེལ་བར་འགྱུར།༤།
།
རྙེད་པའི་ཐབས་ནི་གཞན་ཡིན་ལ།།
མྱ་ངན་འདས་འགྲོའི་གཞན་ཡིན་ཞེས།།
དེ་ལྟར་ཅི་རིགས་ཤེས་ནས་སུ།།
བཀུར་སྟི་དག་ལ་མི་དགའ་ཞིང༌།།
དབེན་པ་རིམ་གྱིས་འཕེལ་བྱེད་པའི།།
དགེ་སློང་སངས་རྒྱས་ཉན་ཐོས་ཡིན།༥།
ཐམས་ཅད་ལ་ནི་མི་རྩོལ་ཞིང༌།།
མི་ཡིས་འཕྲོགས་པར་མ་གྱུར་དང་།།
འཚོ་བ་གཞན་ལ་མི་རྟེན་ཅིང༌།།
ཆོས་ལ་ཚོང་བ་བཞིན་མི་སྤྱད། ༦།



བཀུར་སྟིའི་ཚོམས། 67
་
རང་གི་རྙེད་པ་བླང་བྱ་ཞིང་།།
གཞན་གྱི་ལ་ནི་འདོད་མི་སྐྱེད།།
དགེ་སློང་གཞན་གྱི་འདོད་བྱེད་པས།།
ཏིང་འཛིན་འཐོབ་པར་མི་འགྱུར་རོ།༧།
།
མ་
གལ་ཏེ་བདེ་བར་འཚོ་འདོད་ཅིང་།།
དགེ་སྦྱོང་འདི་ལ་ལྟ་འདོད་ན།།
དགེ་འདུན་གྱིས་ནི་ཆོས་གོས་དང༌།།
བཟའ་བཏུང་བྱིན་པར་གྱུར་ན་བླང་།ར།
།
།
གལ་ཏེ་བདེ་བར་འཚོ་འདོད་ཅིང་།།
དགེ་སྦྱོང་འདི་ལ་ལྟ་འདོད་ན།།
བྱི་བའི་ཁུང་ནས་སྦྲུལ་ལྟ་བུར།། མ
གནས་མལ་དག་ལ་བསྟེན་པར་གྱིས།༩།
་
།
གལ་ཏེ་བདེ་བར་འཚོ་འདོད་ཅིང་།།
དགེ་སྦྱོང་འདི་ལ་ལྟ་འདོད་ན། །
ངན་ངོན་ཙམ་གྱིས་ཆོག་ཤེས་ཤིང༌།། ་་་་་
ཆོས་གཅིག་པོ་ཡང་བསྒོམ་པར་བྱ།༡༠།



68 ཆེད་དུ་བརྗོད་པའི་ཚོམས་ཀྱི་འགྲེལ་པ།
གལ་ཏེ་མང་པོ་མི་ཤེས་ཤིང་།།
ཚུལ་ཁྲིམས་ལེགས་པར་མཉམ་གཞག་ན།།
དེ་ཤེས་པ་དག་འཚོ་དག་ཅིང་།།
སྙོམ་ལས་མེད་ཅེས་བསྟོད་པར་བྱེད།༡༡། །
གལ་ཏེ་འཆི་བདག་ཉམས་བྱེད་པའི།།
ཟག་མེད་རིག་པ་གསུམ་ལྡན་ན།།
བླུན་པོས་ཅི་ཡང་མི་ཤེས་ཞེས།།
བསམས་ནས་དེ་ལ་འཕྱ་ཡང་སླ།༡༢།
བྱང་
གང་ཟག་སྡིག་པའི་ཆོས་ཅན་ལ།། །
གལ་ཏེ་བཟའ་དང་བཏུང་བ་ཡིས།།
རྙེད་པ་དག་དང་ལྡན་གྱུར་ན།། །
དེ་ལ་དེ་དག་མཆོད་པ་བྱེད།༡༣།
།
མགོ་བྲེགས་ངུར་སྨྲིག་བྱིས་པ་ཡི།།
བཟའ་བ་དང་ནི་བཏུང་བ་དང༌།།
གོས་དང་མལ་ཆ་རྙེད་པ་སྟེ།
དགྲ་བྱེད་མང་བ་ཁོ་ནར་ཟད།༡༤།
།
།



བཀུར་སྟིའི་ཚོམས། 69
དེ་ལྟར་བཀུར་སྟི་འཇིགས་ཆེན་གྱི།།
སྐྱོན་རྣམས་ཁོང་དུ་ཆུད་བྱས་ནས།།
འཕྲིགས་ཉུང་སེམས་ཁྲལ་བསྐྱུངས་ནས་སུ།།
དྲན་ལྡན་དགེ་སློང་ཀུན་ཏུ་རྒྱུས།༡༥། །
ཁམས་ཀྱི་ཟས་ཀྱིས་སེམས་ཞིར་མི་འགྱུར་ཡང་།།
འཚོ་བ་འདི་ཕྱིར་མི་བཟའ་མི་བྱ་སྟེ།།
ཁ་ཟས་ཀྱིས་ནི་ལུས་དག་གནས་འགྱུར་བ།།
དེ་ལྟར་རྟོགས་ལ་བསོད་སྙོམས་དག་ལ་རྒྱུས།༡༦།
རིགས་ཀྱིས་ཕྱག་བྱས་མཆོད་པ་གང་ཡིན་འདི།།
ཟུག་རྡུ་ཕྲ་མོ་དབྱུང་བར་དཀའ་བ་སྟེ།།
མི་ཡིས་བཟོད་དཀའ་བཀུར་སྟི་གང་ཡིན་འདི།།
འདམ་དང་འདྲ་བར་རབ་ཏུ་རྟོགས་པར་གྱིས།༡༧།
བཀུར་སྟིའི་ཚོམས་ཏེ་བཅུ་གསུམ་པའོ།། །།



༄༅། །ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
བཀུར་སྟིའི་ཚོམས་ཀྱི་འགྲེལ་པ་བཞུགས་སོ། །
༄༅། །ད་ནི་བཀུར་སྟིའི་ཚོམས་བརྗོད་པར་བྱ་བ་སྟེ། ལམ་བསྒོམས་པ་ལ་ནི་
གཅིག་ཏུ་བགེགས་འཇུག་པ་ཡིན་པས་དེ་སྤང་བའི་ཕྱིར་རོ། །རྙེད་པ་དང་བཀུར་
སྟི་ལ་མངོན་པར་དགའ་བ་རྣམས་ནི་ཁྱད་པར་གྱིས་ཐོབ་པ་ལས་ཉམས་པ་ཡིན་ཏེ།
གང་ལས་ཤེ་ན། གཙང་བའི་ཐོབ་པ་ལས་སོ། །དྲེའུ་མོ་རང་གི་མངལ་གྱིས་ཞེས་བྱ་
བ་ལ་སོགས་པ་སྨོས་ཏེ། །
དྲེའུ་མོ་རང་གི་མངལ་གྱིས་དང་།།
འདམ་བུ་སྨྲིག་མ་འབྲས་བུས་དང༌།།
ཆུ་ཤིང་འབྲས་བུས་ཕུང་བ་ལྟར།།
ཕོ་བཤལ་བཀུར་སྟིས་ཕུང་བར་འགྱུར།༡།
རྒྱལ་པོའི་ཁབ་ན་ལྷས་བྱིན་གྱིས་འདི་ལྟ་བུའི་ཚུལ་གྱིས་རྙེད་པ་དང་བཀུར་སྟི་བསྒྲུབ་
པར་འགྱུར་ཏེ། ལུས་འཕགས་མོའི་བུ་མ་ག་དྷཱའི་རྒྱལ་པོ་མ་སྐྱེས་དགྲ་ཤིང་རྟ་ལྔ་
བརྒྱ་ཙམ་དང་ལྷན་ཅིག་ནང་དང་ནུབ་ཏུ་བསྙེན་བཀུར་བྱེད་ཅིང་ཕྱིར་བྱུང་བ་དང་ལྔ་
བརྒྱ་ཙམ་གྱི་འདི་ལ་སྣོད་ཀྱིས་བཙོ་བ་དག་རིམ་གྱིས་འབྲལ་བར་བྱེད་དོ། །ལྷ་སྦྱིན་
ཡང་དགེ་སློང་ལྔ་བརྒྱ་ཙམ་དང་ལྷན་ཅིག་ཟས་ཀྱི་གྲལ་དང་པོར་ཉེ་བར་འདུག་པར་
གྱུར་ཏོ། །དེ་ནས་དགེ་སློང་རབ་ཏུ་མང་པོ་སྔ་དྲོ་ཞེས་བྱ་བ་ནས། ཇི་ཙམ་ན་དགེ་



72 ཆེད་དུ་བརྗོད་པའི་ཚོམས་ཀྱི་འགྲེལ་པ།
སློང་དག་ཁྱེད་ཅག་ལྷས་བྱིན་གྱི་རྙེད་པ་དང་བཀུར་སྟི་ལ་འདོད་པར་མ་བྱེད་ཅིག །
དེ་ཅིའི་ཕྱིར་ཞེ་ན། དགེ་སློང་དག་ལྷས་བྱིན་གྱི་རྙེད་པ་དང་བཀུར་སྟི་ནི་གནོད་པར་
བྱེད་པའི་ཕྱིར་ཏེ། འདི་ལྟ་སྟེ་གསོད་པའི་ཕྱིར་ཆུ་ཤིང་འབྲས་བུ་འབྱུང་བར་འགྱུར་བ་
ལྟ་བུའོ་ཞེས་བྱ་བ་ནས་ཇི་སྲིད་དུ་ཚིགས་སུ་བཅད་པ་གཉིས་གསུངས་སོ། །ཆུ་ཤིང་
འབྲས་བུས་ཕུང་བ་ལྟར། །ཞེས་བྱ་བ་ནི་ཆུ་ཤིང་གི་འབྲས་བུ་མོ་ཙ་ཞེས་བྱ་བ་སྐྱེས་
པར་གྱུར་ན་དེ་ཉིད་ཀྱིས་ཆུ་ཤིང་ཕུང་བ་སྟེ་སྐེམ་པར་བྱེད་དོ། །ལྟར་ཞེས་བྱ་བ་ནི་
དེ་བཞིན་ནོ། །སྨྲིག་མ་འབྲས་བུས་ཞེས་བྱ་བ་ནི་གྲོ་ལྟ་བུ་ཞིག་སྐྱེས་པར་གྱུར་ན་དེ་
ཉིད་ཀྱིས་སྒྱིག་མའམ། འོད་མ་སྟེ་ཕུང་བ་ནི་སྐམ་པའོ།། ་
འདམ་བུ་འབྲས་བུས་ཞེས་བྱ་བ་ནི་གང་གི་ཚེ་འདམ་བུའི་འབྲས་བུ་སྐྱེས་པ་
དེའི་ཚེ་འདམ་བུ་སྐམ་པར་འགྱུར་རོ། །དེའི་འབྲས་བུ་ས་བོན་ནི་མེ་ཏོག་ཕྲེང་བ་
ལྟ་བུ་ཞིག་ཡོད་དེ། མེ་ཏོག་ཙམ་ཁོ་ན་དེའི་འབྲས་བུ་ཡིན་ནོ་ཞེས་གཞན་དག་ཟེར་
རོ༑ །དྲེའུ་མོ་རང་གི་མངལ་གྱིས་དང་། །ཞེས་བྱ་བ་ནི། གང་གི་ཚེ་དྲེའུ་མོའི་མངལ་
ཆགས་པ་དེའི་ཚེ་དེའི་མངལ་དང་བཅས་པར་མ་ཉིད་འཆི་བར་འགྱུར་ཏེ། འདི་ལྟར་
དེ་ནང་དུ་མངལ་ཆགས་པ་སྨིན་པར་ཤེས་ནས། དེ་ལ་བསླབ་པའི་སྐྱེས་བུ་མཚོན་
གྱིས་དཀུ་དྲལ་ཏེ་མངལ་དེ་བླང་བར་བྱའི། གཞན་དུ་ན་མངལ་དང་བཅས་པར་མ་
ཉིད་འཆི་བར་འགྱུར་ཏེ། དེས་དཔེ་བསྟན་ནས་དཔེས་གཞལ་བར་བྱ་བ་སྨྲས་པ། ཕོ་
བཤལ་བཀུར་སྟིས་ཕུང་བར་འགྱུར། །ཞེས་བྱ་བ་ཡིན་ཏེ་སྨད་པའི་མི་ནི་སྐྱེས་བུ་ངན་
པ་སྟེ་རྨོངས་པའོ། །བདག་ལ་མཆོད་ཅིང་གུས་པར་བྱས་པའི་བསྙེན་བཀུར་གྱིས་
ནི་སྐྱེས་བུ་གླེན་པ་ཕུང་བར་འགྱུར་བ་ཡིན་ཏེ། ཐོབ་པའི་ཡོན་ཏན་དག་ལས་ཉམས་
ཤིང་ཚུལ་ཁྲིམས་དང་ལྟ་བ་དང་སྤྱོད་པ་དང༌། ཀུན་དུ་འཚོ་བ་ཕུན་སུམ་ཚོགས་



བཀུར་སྟིའི་ཚོམས་ཀྱི་རྣམ་པར་འགྲེལ་པ། 73
་
པ་དང་མི་མཐུན་པ་ཉིད་ཡིན་ཏེ། དཔེ་རྣམ་པ་བཞིས་བསྟན་པ་ཡིན་ནོ། ། རྙེད་པ་
དང་བཀུར་སྟི་ཐོབ་པའི་ཡོན་ཏན་དག་ཉམས་པར་བྱེད་པ་འབའ་ཞིག་ཏུ་མ་ཟད་དེ།
སྐྱེ་བའམ་བསྐྱེད་པར་འདོད་པའི་ཡོན་ཏན་དག་གི་ཡང་བགེགས་ཉིད་དུ་བསྟན་པའི་
ཕྱིར། ཇི་སྲིད་བླུན་པོ་ཞེས་བྱ་བ་ལ་སོགས་པ་སྨོས་སོ།།
ཇི་སྲིད་བླུན་པོ་མཆོད་བྱས་པ།།
དེ་སྲིད་རབ་ཏུ་བརླག་པར་འགྱུར།། ཞེས་
བྱིས་པའི་དཀར་པོའི་ཆ་འགྲིབ་ཅིང་།། ད་
དེ་ཡི་སྤྱི་བོའང་ངེས་པར་ཉམས།༢། །
ངེས་པར་བཟུང་ཞིང་བཅད་པའི་ཕྱིར་འདི་ནི་ཚིག་གི་ཕྲད་ཡིན་ཏེ། འདི་ལ་ཇི་ཙམ་
གྱི་ཚད་ནི་ཇི་སྲིད་དེ། ཇི་སྲིད་དུ་ཤས་ཆེ་ཞིང་ཆེ་བ་རྣམས་ཀྱི་དབྱེ་བས་བླུན་པོ་དག་
ལ་མཆོད་པ་བྱས་པར་འགྱུར་བ་སྟེ། བཀུར་སྟིའི་འཆིང་བ་ཞེས་བསྟན་པ་དེ་སྲིད་
ཀྱི་བར་དུ་ཕུང་བ་ནི་བརླག་པར་འགྱུར་བ་སྟེ། གང་ཡོན་ཏན་ཐམས་ཅད་ཉམས་པ་
འཐོབ་པར་འགྱུར་བའོ། །ཇི་སྲིད་ཅེས་བྱ་བའི་སྒྲའི་ནུས་པ་ནི་མ་བཤད་པ་རྣམས་
ཀྱང་བསྡུ་བ་སྟེ། དེ་སྲིད་ཅེས་པའི་སྒྲ་དང་འབྲེལ་བ་ཡིན་པའི་ཕྱིར་རོ། །མཆོད་བྱས་
པ་ཞེས་བྱ་བ་ནི་བསྙེན་བཀུར་དང་མཆོད་པ་ཞེས་བྱ་བའི་དོན་ཏེ། འདིར་ཤེས་པའི་
སྒྲ་ནི་མཆོད་པ་ལ་འཇུག་པ་སྟེ། ཇི་ལྟར་ཕར་ཤེས་པ་དང་མར་ཤེས་པ་ལ་སོགས་
པ་ལྟ་བུའོ། །འོ་ན་སངས་རྒྱས་བཅོམ་ལྡན་འདས་ལ་བསྙེན་བཀུར་བྱ་བ་དང་བླ་མར་
བྱ་བ་ལ་སོགས་པ་བརྗོད་དེ་བརླག་པར་འགྱུར་རམ་ཞེ་ན། སྨྲས་པ། བྱིས་པ་ཞེས་
བྱ་བ་སྟེ་གླེན་པའོ། །ཇི་ལྟར་འདི་ཉིད་བརླག་པར་འགྱུར་བ་ཡིན་ཞེ་ན། དཀར་པོའི་
ཆ་འགྲིབ་ཅིང་ཞེས་བྱ་བ་སྨོས་ཏེ། དཀར་པོ་ནི་ཐར་པ་དང་དེའི་ལམ་སྟེ། དཀར་པོ་



74 ཆེད་དུ་བརྗོད་པའི་ཚོམས་ཀྱི་འགྲེལ་པ། །
ནི་མྱ་ངན་ལས་འདས་པའི་ཡུལ་སྟོན་པ་ཡིན་ནོ་ཞེས་པའི་ཚིག་གིས་སོ། །དེའི་ཆ་ནི་
ངེས་པར་འབྱེད་པའི་ཆ་སྟེ། དེ་ཡང་རྙེད་པ་དང་བཀུར་སྟིས་ཉམས་པར་བྱེད་པ་ཡིན་
ན། དགེ་བ་གཞན་ལྟ་སྨོས་ཀྱང་ཅི་དགོས། དྲོ་བར་གྱུར་པ་ཉམས་པར་འགྱུར་ན་ནི་རེ་
ཞིག་ཕར་གཞག་གི །འོན་ཀྱང་དེ་ཡི་སྤྱི་བོའང་ངེས་པར་ཉམས། །ཞེས་བྱ་བ་སྟེ། སྤྱི་
བོའི་མིང་ཅན་དེ་ལ་ཡང་གནོད་པ་ཡིན་ཏེ། བྱིས་པ་འདིས་ངེས་པར་འབྱེད་པའི་ཆ་
ཉམས་པར་བྱེད་ཅིང་ཡོངས་སུ་འཇིག་པར་བྱེད་དོ། །ལྷ་སྦྱིན་ལས་བརྩམས་ཏེ་འདི་
བཤད་པ་ཡིན་གྱི། རྩེ་མོ་ཐོབ་པར་གྱུར་པ་ལ་ནི་འདི་མེད་དེ། དགེ་བའི་རྩ་བ་རྒྱུན་ཆད་
པ་མེད་པའི་ཕྱིར། རྩེ་མོ་ཐོབ་པ་རྩ་མི་འཆད། །ཅེས་བྱ་བ་ཡིན་པས་སོ། །མ་ཐོབ་པ་
ཉམས་པའི་དབང་དུ་བྱས་པ་ཡིན་པས་ཚིག་འདི་ལ་རྩོད་པ་མེད་དོ། །གཞན་དག་ནི་
འོད་མའི་ཚལ་ན་ཚོང་དཔོན་གཞལ་བ་ལ་གཡོ་བྱེད་པ་ཞིག་ཡོད་དེ། སྤྱིའི་སྲང་མདའ་
ཆ་སྤྱད་བཅོས་པ་ལས་འདི་གསུངས་ཏེ། དེས་ན་དེ་ལ་ཡང་རྩོད་པའི་སྐབས་མེད་དོ། །
བྱིས་པ་ཉིད་ལ་ནི་ཁྱད་པར་དུ་བར་དུ་གཅོད་པར་བྱེད་པ་ཡིན་ནོ་ཞེས་བསྟན་ཏེ། དེ་
ག་ལས་ཤེ་ན། སྨྲས་པ། འདི་ལྟར་ངན་པ་ཞེས་བྱ་བ་ལ་སོགས་པའོ།།
ངན་པ་རྙེད་པ་འདོད་པ་དང་།།
དགེ་སློང་འཁོར་ནི་འདོད་པ་དང་།།
་ གནས་ལ་སེར་སྣ་བྱེད་པ་དག།
རིགས་གཞན་དག་གིས་མཆོད་པ་དང་།༣། །
རིགས་ཁྱད་པར་ཅན་ལས་རབ་ཏུ་བྱུང་བ་བུམ་པ་བཟང་པོའི་རྒན་པོ་ཞིག་གིས་
གྲངས་སྟོང་ཙམ་གྱི་དགེ་འདུན་ཉེ་དགའ་ལ་སོགས་པ་སྤྱན་དྲངས་པ་ལས་དེ་དག་
ཀྱང་དེའི་གཙུག་ལག་ཁང་དུ་སོང་སྟེ། དེ་དག་ལ་ཅུང་ཟད་ཀྱང་མ་བྱིན་ནས་དེ་



བཀུར་སྟིའི་ཚོམས་ཀྱི་རྣམ་པར་འགྲེལ་པ། 75
ཐམས་ཅད་དེའི་གནས་སུ་འདུག་པ་ནི་ཉེས་པ་གཅིག་གོ །དེ་ཉིད་ཀྱིས་གློ་བུར་དུ་
འོངས་པའི་ཤིན་ཏུ་རྒན་པ་དག་གི་མདུན་དུ་འདུག་ཅིང་བདག་པོ་བྱེད་པ་འདི་ནི་
གཉིས་པའོ། །དེ་བཞིན་དུ་དགེ་སློང་གཞན་དག་གནས་ན་རབ་ཏུ་གནས་པ་ལས་
འབྱིན་པ་འདི་ནི་གསུམ་པའོ། །བྲམ་ཟེ་དང་ཁྱིམ་བདག་གི་ཁྱིམ་དག་དང་གཙུག་
ལག་ཁང་གཞན་དག་ཏུ་དེ་ཡང་མཆོད་པ་འདོད་པ་འདི་ནི་བཞི་པ་སྟེ། དེའི་དབང་དུ་
མཛད་ནས་ཚིགས་སུ་བཅད་པ་བཞི་གསུངས་སོ།། །།
ངན་པ་ནི་བྱིས་པ་སྟེ་ཕོ་བཤལ་ཞེས་བྱ་བའི་དོན་ཏོ། །རྙེད་པ་འདོད་པ་ནི་ནོར་
ལ་སོགས་པ་ཐོབ་པར་མངོན་པར་འདོད་པའོ། །གཞན་དག་ཏུ་ནི་སྲིད་པ་འདོད་པ་
ཞེས་བརྗོད་དེ་སྲིད་པ་ནི་ཡང་དག་པར་སྲིད་པ་སྟེ། ཤེས་པར་བྱེད་པ་དང་བརྗོད་པ་
སྟེ་འཇིག་རྟེན་པ་རྣམས་བདག་ལ་མ་དད་པ་ཡིན་ཡང་དད་པར་ཤེས་སུ་འཇུག་པ་
ཞེས་བྱ་བ་ལ་སོགས་པའོ། །ཡང་ན་རྙེད་པ་དང་བཀུར་སྟིའི་དངོས་པོ་དོན་དུ་གཉེར་
བའོ། །གང་ཡང་སྐྱེ་བོ་ངན་པའི་མཚན་ཉིད་གཅིག་ཏུ་གནས་པ་བསྟན་པའི་ཕྱིར།
དགེ་སློང་འཁོར་ནི་འདོད་པ་དང་། །ཞེས་བྱ་བ་སྨོས་ཏེ། ཡོན་ཏན་ཆེ་བའི་རྒན་ཞིང་
རྒན་པའི་དགེ་སློང་རྣམས་ལས་གཙོ་བོ་དང་མཆོག་དང་བཅས་པ་དང་འདྲེན་པ་ཉིད་
དུ་འདོད་པ་ནི་དང་གི་སྒྲའོ། །ཡང་ན་འཁོར་ཉིད་དུ་སྟེ། ཀྱེ་མའོ་དགེ་སློང་དག་ང་ལ་
འཁོར་གྱིས་དྲི་བ་དྲིས་ལ་བསྙེན་བཀུར་གྱིས་(བགྱིས་ཏེ་འདུག་ཅིག་དང་ཞེས་པའོ།།
གནས་ལ་སེར་སྣ་བྱེད་པ་དག །ཅེས་བྱ་བ་ནི་གཙུག་ལག་ཁང་དང་གནས་ཁང་སྡེ་
ལ་སོགས་པ་ལས་དམ་པ་དག་ཀུན་དུ་འཛིན་པ་ཡིན་ཏེ། འདི་དག་ཏུ་ནི་མི་གནས་
པ་མ་ཡིན་ཏེ་ཞེས་བྱ་བ་ལ་སོགས་པས་གཞན་གྱིས་ཐོབ་པར་མི་འདོད་ཅིང་བདག་
ཉིད་ཀྱིས་ཡོངས་སུ་འཛིན་པ་ཡིན་ནོ། །རིགས་གཞན་དག་གིས་མཆོད་པ་དང༌། །



76 ཆེད་དུ་བརྗོད་པའི་ཚོམས་ཀྱི་འགྲེལ་པ། །
ཞེས་བྱ་བ་ནི་རིགས་གཞན་དེ་དག་ནི་ཉེ་དུའི་རིགས་མ་ཡིན་པ་སྟེ། ཀྱེ་མའོ་ང་ལ་
གཉེན་བཞིན་དུ་སྦྱིན་པ་དང་མཆོད་པ་གྱིས་ཤིག་གཞན་དག་ལ་ནི་མ་ཡིན་ནོ་ཞེས་
སོ༑ །ཡོངས་སུ་ཤེས་པར་བྱེད་པས་ཆགས་པ་ལ་སོགས་པ་སྲིད་པ་ཡིན་ནོ་ཞེས་
བསྟན་པའི་ཕྱིར། རབ་ཏུ་བྱུང་དང་ཞེས་བྱ་བ་ལ་སོགས་པའོ།། །
རབ་ཏུ་བྱུང་དང་ཁྱིམ་པ་དག། །
གང་ཡང་རུང་བས་བདག་འཐིགས་ཏེ།།
བྱ་བ་བྱས་རུང་མ་བྱས་རུང་།།
བདག་དབང་གྱུར་ན་རེ་སྟེས་ཞེས།།
དེ་ལྟར་བྱིས་པ་ཀུན་རྟོག་ན།།
་
་
སེམས་ལ་འདོད་ཆེན་འཕེལ་བར་འགྱུར།༤། །
ཡང་ངེས་པར་དེ་ལྟར་གྱུར་ཅིག་པ་སྟེ། གང་ཁྱིམ་པ་ཐམས་ཅད་དམ་རབ་ཏུ་བྱུང་བ་
ཐམས་ཅད་དེ་གང་ཡང་རུང་བས་བདག་ལ་གཙོ་བོ་ཉིད་དུ་འཕྲིགས་པར་གྱུར་ཅིག་
ཅེས་དམ་པ་མ་ཡིན་པ་ཡོངས་སུ་རྟོགས་པར་བྱེད་པའོ། །ཁྱིམ་པ་དག་ནི་ཁྱིམ་ན་
གནས་པའོ། །རབ་ཏུ་བྱུང་བ་ནི་ཁྱིམ་སྤངས་པ་སྟེ། ཁྱིམ་པ་དང་རབ་ཏུ་བྱུང་བ་གང་
ཡང་རུང་བས་བདག་ལ་ད་ལྟར་འཕྲིགས་པར་འགྱུར་གྱི། གཞན་དག་ལ་ནི་མ་ཡིན་
པར་རོ། །བདག་དབང་གྱུར་ན་ཞེས་བྱ་བ་ནི་བདག་ལ་རག་ལུས་པ་དང་འབྲེལ་བའོ།།
རེ་སྟེས་ཞེས་བྱ་བ་ནི་གྱུར་ཅིག་པ་སྟེ། གང་ཡང་རུང་བ་ཞེས་བྱ་བ་འདི་རྗེས་སུ་
འབྲེང་ངོ་། །གང་དུ་ཞེ་ན། བྱ་བ་བྱས་རུང་མ་བྱས་རུང་། །ཞེས་བྱ་བ་སྨོས་ཏེ། གང་
ཅུང་ཟད་བྱ་བ་དང་མི་བྱ་བ་ཐམས་ཅད་ལ་འདི་དག་བྱེད་པ་འམ་མི་བྱེད་པ་དེ་ཡང་
བདག་གི་ལུང་བཞིན་དུ་བྱེད་པར་གྱུར་ཅིག་པའི་དོན་ནོ། །ཡང་ན་བྱ་བ་ཆེ་ཆུང་ཅུང་



བཀུར་སྟིའི་ཚོམས་ཀྱི་རྣམ་པར་འགྲེལ་པ། 77
ཟད་བྱས་པ་དང་མ་བྱས་པ་དག་ལ་སྟེ། ལྷ་མོ་སྐེད་མེད་བཞིན་ནོ། །དེ་ལྟར་བྱིས་པ་
ཀུན་རྟོག་ན། །ཞེས་བྱ་བ་ནི་རྣམ་པ་འདིས་ན་རྙེད་པ་དང་བཀུར་སྟིས་ཟིལ་གྱིས་ནོན་
པའི་ཀླན་པ་ནི་ཚུལ་བཞིན་མ་ཡིན་པ་ཡིད་ལ་བྱེད་པའི་རྣམ་པར་རྟོག་པ་འཕེལ་བ་
ཡིན་ཏེ། རྩྭ་ལ་ཆར་འབབ་པ་བཞིན་དུ། །སེམས་ལ་འདོད་ཆེན་འཕེལ་བར་འགྱུར། །
ཞེས་བྱ་བ་སྟེ། སྲེད་པ་དང་ང་རྒྱལ་འདིའི་ཕྱིར་ཉེ་བར་འཕེལ་བར་འགྱུར་ཏེ། གཉིས་
པོ་འདི་དག་ནི་འཁོར་བའི་རྩ་བ་ཡིན་ནོ།། ། །
རྙེད་པའི་ཐབས་ནི་གཞན་ཡིན་ལ།།
ལ མྱ ་ངན་འདས་འགྲོའི་གཞན་ཡིན་ཞེས།།
དེ་ལྟར་ཅི་རིགས་ཤེས་ནས་སུ།།
བདེ་
བཀུར་སྟི་དག་ལ་མི་དགའ་ཞིང་།
།
དབེན་པ་རིམ་གྱིས་འཕེལ་བྱེད་པའི།།
དགེ་སློང་སངས་རྒྱས་ཉན་ཐོས་ཡིན།༥།
རྙེད་པ་དང་བཀུར་སྟིས་ནི་འཁོར་བར་ཡོངས་སུ་འཁྱམ་པ་ཡིན་ཞིང་ཐར་པ་ཐོབ་པ་
ནི་མ་ཡིན་ཏེ། ཅིའི་ཕྱིར་ཞེ་ན། རྙེད་པའི་ཐབས་ནི་གཞན་ཡིན་ལ། །ཞེས་བྱ་བས་
བསྟན་ཏེ་ཐབས་ནི་བྱེད་པ་དང་རྒྱུ་ཡིན་ནོ། །དེ་ནི་གཞན་ལྟར་སྣང་བ་ཡིན་ཏེ། འདི་
ལྟར་འཁོར་བ་འཐོབ་པའི་ཐབས་ནི་སྲེད་པ་ལ་སོགས་པ་སྟེ། དེ་ཉིད་ནི་ལུས་ལ་
སོགས་པ་འཐོབ་པའི་ཐབས་ཡིན་ནོ། །མྱ་ངན་ལས་འདས་པར་འགྲོ་བ་དང་འཐོབ་
པར་བྱེད་པའི་ཐབས་ནི་གཞན་ཡིན་ཏེ། དེ་ལས་གཞན་པ་ཉིད་ནི་ཐར་པར་འགྲོ་བའི་
ཐབས་ཡིན་ཏེ། ཆོག་ཤེས་པ་དང་། བདག་མེད་པ་དང༌། ཚུལ་ཁྲིམས་ལ་གོམས་
པའི་བདག་ཉིད་ཅན་ནོ། རྙེད་པ་དང་བཀུར་སྟི་ནི་ཐབས་གཞན་ཡིན་ཏེ། ཚུལ་བཞིན་



78 ཆེད་དུ་བརྗོད་པའི་ཚོམས་ཀྱི་འགྲེལ་པ། –
མ་ཡིན་པའི་ཡིད་ལ་བྱེད་པའི་ཚུལ་ཏེ། དེའི་འབྲས་བུ་ཡང་འཁོར་བའོ་ཞེས་བྱ་བ་
ནི་ཚིག་གི་ལྷག་མའོ། །ལྷག་མ་ནི་བསྟན་ཟིན་ཏོ། །རྙེད་པ་དང་བཀུར་སྟི་ཐར་པའི་
བགེགས་བྱེད་པ་ཡིན་ཏེ། དེ་གང་གིས་གང་ཤེས་པར་འགྱུར་ཞེ་ན། ཤེས་པ་ཅན་
གྱིས་ཤེས་པ་ཡིན་ནོ་ཞེས་དེ་ཉིད་བསྟན་པའི་ཕྱིར་སྨྲས་པ། དེ་ལྟར་ཅི་རིགས་ཤེས་
ནས་སུ། །ཞེས་བྱ་བ་ལ་སོགས་པའོ། །དེ་ལྟར་ཞེས་བྱ་བ་ནི་སྔར་བསྟན་པའམ།
འོག་ནས་སྨོས་པ་སྟེ། ཐར་པའི་བར་དུ་གཅོད་པའམ། འཁོར་བར་འཇུག་པ་ཡིན་པ་
ཇི་ལྟ་བ་བཞིན་དུ་ཤེས་ནས་སོ།།
སུ་ཞིག་གིས་ཇི་ལྟར་བྱ་ཞེ་ན། དགེ་སློང་ཞེས་བྱ་བ་སྨོས་ཏེ། ཁྱིམ་གྱི་གནས་
ཡོངས་སུ་སྤངས་པ་སྟེ། རབ་ཏུ་བྱུང་བའོ། །སེར་སྐྱ་ལ་སོགས་པ་ལ་ཡང་དགེ་
སློང་ཡོད་དོ་ཞེ་ན། སྨྲས་པ། སངས་རྒྱས་ཉན་ཐོས་ཡིན་ཞེས་བྱ་བས་བསྟན་ཏེ། དེ་
བཞིན་གཤེགས་པའི་བཀའི་རྗེས་སུ་འབྲང་བའོ། །གང་གི་ཕྱིར་དེ་ཉིད་ཀྱིས་ཐར་པ་
ལ་དམིགས་ཤིང་གཞལ་བར་ནུས་ཀྱི། གཞན་དག་ནི་འཁོར་བ་ན་འབབ་པའི་ཕྱིར་
རོ༑ ༑བཀུར་སྟི་དག་ལ་མི་དགའ་ཞིང་། །ཞེས་བྱ་བ་ནི་དོན་དུ་མི་གཉེར་བའོ། །ལོག་
པའི་ལྟ་བ་མང་པོ་ལ་མི་རྟོག་པ་འདིས་ནི་སེམས་དབེན་པར་བསྟན་ཏོ། །དགེ་སློང་གི་
སྒྲས་ནི་ལུས་དབེན་པར་བསྟན་པའི་ཕྱིར། དབེན་པ་རིམ་གྱིས་འཕེལ་བྱེད་པ། །ཞེས་
བྱ་བ་ནི་གང་གི་དབེན་པ་ཡིན་པས་དབེན་པ་སྟེ། ཉོན་མོངས་པ་གང་དག་ལས་སོ་
སོ་བར་གྱུར་པ་འཕགས་པའི་ལམ་ཞེས་བྱ་བའི་དོན་ཏོ། །དེ་རིམ་གྱིས་འཕེལ་བ་ནི་
བསྒོམ་པས་སོགས་པར་བྱེད་པའོ། །དེའི་ཕྱིར་དབེན་པ་རྣམ་པ་གཉིས་ལ་བརྟེན་པའི་
ཡེ་ཤེས་ཀྱིས་རྙེད་པ་དང་བཀུར་སྟིའི་སྐྱོན་ངེས་པར་སྤང་བར་བྱ་ཞིང་ལམ་བསྒོམ་
པས་སྣོད་དུ་གྱུར་པ་ཉིད་དུ་བསྒོམ་པར་བྱའོ། །རྙེད་པ་དང་བཀུར་སྟི་དང་མ་བྲལ་ན་



བཀུར་སྟིའི་ཚོམས་ཀྱི་རྣམ་པར་འགྲེལ་པ། 79
ནི་ཏིང་ངེ་འཛིན་གྱི་བར་ཆད་ཡིན་ནོ་ཞེས་བསྟན་པའི་ཕྱིར། ཐམས་ཅད་ལ་ནི་མི་རྩོལ་
ཞིང་། །ཞེས་བྱ་བ་ལ་སོགས་པའི་ཚིགས་སུ་བཅད་པ་གཉིས་སོ།། །།
ཐམས་ཅད་ལ་ནི་མི་རྩོལ་ཞིང་།།
མི་ཡིས་འཕྲོགས་པར་མ་གྱུར་དང་།།
འཚོ་བ་གཞན་ལ་མི་རྟེན་ཅིང་།།
ཆོས་ལ་ཚོང་བ་བཞིན་མི་སྤྱད།༦།
རང་གི་རྙེད་པ་བླང་བྱ་ཞིང་།།
གཞན་གྱི་ལ་ནི་འདོད་མི་སྐྱེད།། །
དགེ་སློང་གཞན་གྱི་འདོད་བྱེད་པས།།
ཏིང་འཛིན་འཐོབ་པར་མི་འགྱུར་རོ།༧།
དགེ་སློང་ཞིག་བཅོམ་ལྡན་འདས་ཀྱི་སྤྱན་སྔར་ཕྱིན་ཏེ་གསོལ་པ། བཙུན་པ་ཅི་ཙམ་
དུ་དགེ་སློང་གིས་རྩོལ་ཞིང་འབད་པ་བགྱིས་ན་ཏིང་ངེ་འཛིན་འཐོབ་པར་འགྱུར།
དགེ་སློང་འདི་ལ་གཅིག་ཏུ་མི་གཡེང་བར་འགྱུར་བ་དང༌། ཐམས་ཅད་ཀྱིས་ཤེས་
པར་མི་འགྱུར་བར་ཏེ། གང་ལ་ལས་བདག་འཕྲིགས་པར་འགྱུར་རོ་ཞེས་བྱ་བ་ལ་
སོགས་པ་ནས་འདི་གསུངས་སོ། །མི་རྩོལ་ཞིང་ཞེས་བྱ་བ་ནི་རྩོལ་བ་མི་བྱ་བ་སྟེ་
ཐམས་ཅད་ལ་བྱ་བ་དག་ལ་རྣམ་པར་ཆགས་པར་མི་འགྱུར་བར་རོ། །འདིས་ནི་
ཚུལ་ཁྲིམས་ཡོངས་སུ་བསྲུང་བ་ལ་གཟུད་པ་ཡིན་ནོ། །ཏིང་ངེ་འཛིན་ནི་དེ་ལ་བརྟེན་
པའི་ཕྱིར་རོ། །མི་ཡིས་འཕྲིགས་པར་མ་གྱུར་པས། །ཞེས་བྱ་བ་ནི་འཕྲིགས་པར་
མ་གྱུར་པའི་མི་ཡིན་པས་ན། མི་ཡིས་འཕྲོགས་པར་མ་གྱུར་པ་ཉིད་དུ་སྟེ། སྐྱེ་བོ་



80 ཆེད་དུ་བརྗོད་པའི་ཚོམས་ཀྱི་འགྲེལ་པ། །
ཐམས་ཅད་ལ་བདག་གི་ཡོན་ཏན་བསྟན་པར་མི་བྱའོ། །ཁྱེད་ཅག་གིས་སྡིག་པ་ནི་
བསྒྲགས་(བསྒྲག་)པར་བྱ་ཞིང་དགེ་བ་ནི་མི་སྤྱོམས་པར་གནས་པར་བྱའོ་ཞེས་མདོ་
ལས་གསུངས་སོ། །འདིས་ནི་ཚུལ་ཁྲིམས་རྣམ་པར་དག་པའི་ཐབས་བསྟན་ཏོ། །
ཕལ་ཆེར་འཕྲིགས་པ་ལས་ནི་ཚུལ་ཁྲིམས་ལ་སོགས་པའི་ཁྱད་པར་ཉམས་པར་
འགྱུར་བར་ངས་ཐོས་ཤིང་མཐོང་སྟེ། དགེ་སློང་ཚུལ་ཁྲིམས་དང་ལྡན་ཞིང་དགེ་བའི་
ཆོས་ཅན་ཀཱར་ཥཱ་པ་ཎ་བརྒྱ་སྟོང་གི་ཆེད་དུ་བརྫུན་མི་བརྗོད་དེ། དེ་ཉིད་དུས་གཞན་
ཞིག་ན་རྙེད་པ་དང་བཀུར་སྟིས་ཟིལ་གྱིས་ནོན་པས། ཀཱར་ཥཱ་པ་ཎ་གཅིག་གི་ཕྱིར་
ཡང་བརྫུན་སྨྲ་བ་མཐོང་ངོ་ཞེས་བྱ་བ་ལ་སོགས་པ་གསུངས་སོ།། ། །
འཚོ་བ་གཞན་ལ་མི་རྟེན་ཅིང་། །ཞེས་བྱ་བ་ནི་རྒྱལ་པོའམ་གཞན་ལ་ཡང་མི་
རྟེན་ཅིང་འཚོ་བ་གཟུང་བར་མི་བྱའོ་ཞེས་བྱ་བ་འི་དོན་ཏོ། །ཁྱེད་ཅག་ནི་བདག་ཉིད་
ཀྱི་གླིང་ལ་གནས་ཤིང་བདག་ཉིད་ཀྱི་སྐྱབས་ལ་གནས་པར་བྱ་སྟེ། གཞན་ནི་གླིང་
མ་ཡིན་ནོ་ཞེས་མདོ་ལས་གསུངས་སོ། །ཆོས་ལ་ཚོང་བ་བཞིན་མི་སྤྱད། །ཅེས་བྱ་
བ་ནི་བདག་གི་ཚུལ་ཁྲིམས་ལ་སོགས་པའི་ཆོས་བསྟན་པས་ཚོང་པའི་ཚུལ་དུ་ཉེ་
བར་སྦྱར་ཞིང་དེས་རྙེད་པའི་དོན་དུ་གཉེར་ཞིང་ཚོང་པ་བཞིན་དུ་བྱས་ནས་གང་ཡང་
སྤྱད་པར་མི་བྱ་སྟེ། བདག་ནི་མང་དུ་ཐོས་པའོ། །བདག་ནི་མདོ་སྡེ་འཛིན་པའོ། །
བདག་ནི་ཚུལ་ཁྲིམས་དང་ལྡན་པའོ་ཞེས་སྨྲ་བ་སྟེ། དེས་ན་བདག་ལ་རྙེད་པ་ཆེན་
པོ་ཀུན་དུ་འབྱུང་བར་འགྱུར་ཞེས་བྱ་བ་ལ་སོགས་པའི་ཚུལ་དུ་ཚོང་མི་བྱའོ། །རང་
གི་རྙེད་པ་བླང་བྱ་ཞིང་། །ཞེས་བྱ་བ་ནི་རིགས་པས་ལེགས་པར་འོངས་པའི་ཆུང་ངུ་
བྱིན་པའམ། ཆོས་གོས་ལ་སོགས་པའི་རང་གི་རྙེད་པ་ནི་འདི་ལྟར་ཤེས་པར་མི་བྱ་
སྟེ༑ འདིས་ཅི་ཞིག་བྱ་ཞེས་བརྙས་པར་མི་བྱའོ། །གཞན་གྱི་ལ་ནི་འདོད་མི་སྐྱེད། །



བཀུར་སྟིའི་ཚོམས་ཀྱི་རྣམ་པར་འགྲེལ་པ། 81
ཅེས་བྱ་བ་ནི་གཞན་བསོད་ནམས་དང་ལྡན་པ་དག་གིས་ཤིན་ཏུ་རྙེད་པ་ཆེན་པོ་ཐོབ་
པ་དག་ལ་ཡང་ཆགས་པར་མི་བྱ་སྟེ། ནམ་ཞིག་བདག་གིས་འདི་ལྟ་བུ་འཐོབ་པར་
འགྱུར་ཞེས་སོ། །ཅིའི་ཕྱིར་ཞེ་ན། གཞན་གྱིས་ཞེས་བྱ་བ་སྟེ། འདི་ལྟར་དགེ་སློང་
གང་དག་གཞན་གྱི་རྙེད་པ་ལ་ཞེན་པར་གྱུར་པ་དང་རང་རྙེད་པ་མི་ལེན་པ་སྟེ། དེ་
གཉིས་ཀྱི་ཕྱིར་གཡེང་བས་ཏིང་ངེ་འཛིན་འཐོབ་པར་མི་འགྱུར་རོ་ཞེས་བྱ་བ་སྨོས་
ཏེ༑ སེམས་རྩེ་གཅིག་པ་ཉིད་ཐོབ་པར་མི་འགྱུར་རོ། །བགེགས་དེ་དག་སྤངས་ཤིང་
ཐེ་ཚོམ་མེད་པས་ནི་ཏིང་ངེ་འཛིན་ཁྱད་པར་ཅན་ཐོབ་པར་འགྱུར་རོ། །རྙེད་པ་དང་
བཀུར་སྟི་ལ་རྒྱབ་ཀྱིས་ཕྱོགས་པ་ཉིད་ནི་ལེགས་པར་འཚོ་བ་ཡིན་ནོ་ཞེས་གསལ་
བར་བསྟན་པའི་ཕྱིར། གལ་ཏེ་བདེ་བར་འཚོ་འདོད་ཅེས་བྱ་བ་ལ་སོགས་པའི་
ཚིགས་སུ་བཅད་པ་གསུམ་སྨོས་སོ།།
།།
གལ་ཏེ་བདེ་བར་འཚོ་འདོད་ཅིང་།།
་ དགེ་སྦྱོང་འདི་ལ་ལྟ་འདོད་ན།།
དགེ་འདུན་གྱིས་ནི་ཆོས་གོས་དང༌།། ་་་་་་་་
:: བཟའ་བཏུང་བྱིན་པར་གྱུར་ན་བླང་།ར། །
འཕགས་པའི་རིགས་པ་བཞི་ཞེས་བྱ་བ་ལ་སོགས་པ་མདོ་ལས་གསུངས་ཏེ། དེའི་
ཕྱིར་འདི་སོགས་སོ། །གཞན་དག་ནི་ཉེ་དགའ་དགེ་འདུན་གྱི་ཡོ་བྱད་ཀྱིས་ཆོག་མ་
ཤེས་པ་ལྷག་པ་ལ་རྩོལ་བར་གྱུར་ཏོ། །ཇི་ཙམ་ན་ཁྱིམ་བདག་ཅིག་གིས་དུས་དེ་
ཉིད་དུ་ཤིན་ཏུ་བལྟ་ན་སྡུག་པའི་ཆུང་མ་ཞིག་བླངས་ཏེ་ཤིན་ཏུ་སྲུང་བར་བྱེད་དོ། །
ཉེ་དགའ་ཡང་དེ་བཞིན་དུ་དེའི་ཁྱིམ་དུ་སྒོ་བས་མ་མཐོང་སྟེ། ཞུགས་པ་ལས་ཁྱིམ་
བདག་འོངས་ཏེ་མཐོང་ནས་ཁྲོས་ཏེ། དེའི་ལྷུང་བཟེད་བཅག་ཅིང་ཆོས་གོས་དྲལ་



82 ཆེད་དུ་བརྗོད་པའི་ཚོམས་ཀྱི་འགྲེལ་པ། །
ནས་ཤིན་ཏུ་ཡང་བརྙས་ཐབས་སུ་བྱས་ཏེ་ཁྱིམ་ནས་བྱུང་བར་གྱུར་པ་ལས། དེའི་
དབང་དུ་མཛད་ནས་འདི་གསུངས་སོ་ཞེས་ཟེར་རོ། །གལ་ཏེ་བདེ་བར་འཚོ་འདོད་
ཅིང་། །ཞེས་བྱ་བ་ནི་གལ་ཏེ་གནོད་པ་མེད་པ་དང་འཚེ་བ་མེད་པར་འཚོ་བས་སྤྱོད་
པར་གང་ཞིག་འདོད་ན་ཞེས་བྱ་བའོ།། །
འདིས་ནི་འདིའི་ཁྱད་པར་བསྟན་ནས་ཕ་རོལ་གྱི་བཤད་པ། དགེ་སྦྱོང་འདི་ལ་
ལྟ་འདོད་ན། །ཞེས་བྱ་བ་སྨོས་ཏེ། དགེ་སློང་ཉིད་དུའམ་འཕགས་པའི་ལམ་ལའོ། །
ལྟ་བའི་མཚན་ཉིད་ཡིན་པས་ལྟ་བ་སྟེ། དེ་གང་ལ་ཡོད་པ་ནི་དགའ་བ་དང་ལྡན་
ཞིང་མངོན་པར་འདོད་པའོ། །དེ་ལྟར་གྱུར་པའི་བདེ་བར་འཚོ་བ་ནི་ཚུལ་ཁྲིམས་
མ་རལ་པར་གྱུར་པ་ལ་ལམ་བསྒོམ་པ་སྟེ། དེ་ལྟར་འདོད་པའི་ལས་གང་ཡིན་པ་དེ་
ཉིད་བསྟན་པ། དགེ་འདུན་གྱིས་ནི་ཆོས་གོས་བླང༌། །ཞེས་བྱ་བ་ཉིད་ལ་དགེ་འདུན་
གྱི་ཐུན་མོང་གི་ཆོས་གོས་ལ་བཟང་པོ་འདོད་པས་མི་བླང་བར་མི་བྱ་བའོ། །བཟའ་
བཏུང་བྱིན་པར་གྱུར་ན་བླང་། །ཞེས་བྱ་བ་ནི་བཟའ་བ་དང་བཏུང་བ་ཉོན་མོངས་པ་
མེད་པར་གྲུབ་པར་དཀའ་བ་མེད་པའི་གཞི་ཡིན་པའི་ཕྱིར་རོ། །འདིས་ནི་ཆོས་གོས་
དང་བསོད་སྙོམས་ངན་ངོན་ཙམ་གྱིས་ཆོག་ཤེས་པའི་འཕགས་པའི་རིགས་གཉིས་
བསྟན་ཏོ། །གནས་མལ་ངན་ངོན་ཙམ་གྱིས་ཆོག་ཤེས་པའི་འཕགས་པའི་རིགས་
སྨྲས་པ། གལ་ཏེ་བདེ་བར་འཚོ་འདོད་ཅིང་། །ཞེས་བྱ་བ་ལ་སོགས་པ་སྟེ། །
གལ་ཏེ་བདེ་བར་འཚོ་འདོད་ཅིང་།།
དགེ་སྦྱོང་འདི་ལ་ལྟ་འདོད་ན།།
བྱི་བའི་ཁུང་ནས་སྦྲུལ་ལྟ་བུར།།
།
གནས་མལ་དག་ལ་བསྟེན་པར་གྱིས།།



བཀུར་སྟིའི་ཚོམས་ཀྱི་རྣམ་པར་འགྲེལ་པ། 83
དགེ་འདུན་གྱི་གནས་ལ་སོགས་པ་ལ་ཡང་ལྷག་པར་ཞེན་པ་མེད་པར་གནས་པར་
བྱ་སྟེ། བྱི་བའི་ཁུང་ལ་སྦྲུལ་ལྟ་བུར། །ཞེས་བྱ་བ་སྨོས་ཏེ། དཔེར་ན་སྦྲུལ་པོ་ཆེ་ནེའུ་
ལེ་ལ་སོགས་པའི་འཇིགས་པས་བྱི་བའི་ཁུང་བུ་ཤིན་ཏུ་དོག་པའི་ནང་དུ་འཇུག་
སྟེ༑ ཤིན་ཏུ་དོགས་པར་བསྲུངས་པའི་ཕྱིར་དེ་ལ་མི་དགའ་བ་དང་འབྱུང་བར་འདོད་
པས་འཇུག་པ་ལྟར་འཕགས་པའི་ཉན་ཐོས་གཙུག་ལག་ཁང་ལ་སོགས་པའི་གནས་
མལ་ལ་ཡང་དེ་བཞིན་ནོ། །དགེ་སློང་དག་འདི་ལ་གནས་མལ་ལ་རབ་ཏུ་བརྟེན་པ་
ནི་ཆགས་པའི་ཕྱིར་མ་ཡིན་ཏེ་ཇི་སྲིད་དུ་དེ་དག་འདི་ལྟར་ཐ་མལ་པ་རྣམས་ཀྱིས་
ཡོངས་སུ་ཟག་པ་གཞོམ་པའི་ཕྱིར་ནང་དུ་ཡང་དག་འཇོག་ལ་མཆོག་ཏུ་བྱའོ་ཞེས་
མདོ་ལས་གསུངས་སོ། །བསྟེན་པར་གྱིས་ཞེས་བྱ་བ་ནི་གནས་པར་གྱིས་ཤིག་
པའོ། གནས་མལ་དག་ཅེས་བྱ་བ་ནི་གཙུག་ལག་ཁང་ལ་སོགས་པའི་རབ་ཏུ་སྦྱངས་
པའི་གནས་ཡིན་པའི་ཕྱིར་རོ། །སྤང་བ་དང་བསྒོམ་པ་ལ་དགའ་བའི་འཕགས་པའི་
རིགས་སྨྲས་པ། གལ་ཏེ་བདེ་བར་འཚོ་འདོད་ཅིང་། །ཞེས་བྱ་བ་ལ་སོགས་པ་སྟེ། །
གལ་ཏེ་བདེ་བར་འཚོ་འདོད་ཅིང་།།
དགེ་སྦྱོང་འདི་ལ་ལྟ་འདོད་ན།།
ངན་ངོན་ཙམ་གྱིས་ཆོག་ཤེས་ཤིང་། །
ཆོས་གཅིག་པོ་ཡང་བསྒོམ་པར་བྱ།༡༠། །
ངན་ངོན་ཙམ་གྱིས་ཞེས་བྱ་བ་ནི་ཆོས་གོས་ལ་སོགས་པ་དམན་པ་བྱིན་པ་སྟེ། སྔར་
བཤད་བའི་འཚོ་བ་ཙམ་བསྐྱེད་པས་སོ། །ཆོག་ཤེས་ཤིང་ཞེས་བྱ་བ་ནི་ཆོག་ཤེས་
པར་བྱ་བའོ། །དེ་ལྟར་ཆོག་ཤེས་པར་བྱས་ནས་ལས་ཅི་ཞིག་བྱ་ཞེ་ན་སྨྲས་པ།
ཆོས་གཅིག་པོ་ཡང་བསྒོམ་པར་བྱ། །ཞེས་བྱ་བ་སྨོས་ཏེ། གཙོ་བོའི་ཆོས་ཏེ་ཐར་



84 ཆེད་དུ་བརྗོད་པའི་ཚོམས་ཀྱི་འགྲེལ་པ། །
པ་མཆོག་གོ །བསྒོམ་པར་བྱ་བ་ནི་ཐོབ་པར་བྱ་བའོ། །ཡང་ན་ལུས་སུ་གཏོགས་
པའི་དྲན་པ་བསྒོམ་པ་སྟེ། ཆོས་གཅིག་བསྒོམ་པར་བྱ་བ་སྟེ། །འདི་ལྟར་ལུས་སུ་
གཏོགས་པའི་དྲན་པའོ། །ཞེས་མདོ་ལས་འབྱུང་བའི་ཕྱིར་རོ། །ཡང་ན་འཕགས་པའི་
ལམ་མོ། །རྙེད་པ་དང་བཀུར་སྟིའི་རྗེས་སུ་འགྲོ་བར་མི་བྱ་སྟེ། སྨད་པ་ལ་སོགས་
པའི་རྒྱུའི་ཕྱིར་དང་། ཚུལ་ཁྲིམས་ལ་སོགས་པའི་རྗེས་སུ་འབྲང་བར་བྱ་སྟེ། རབ་ཏུ་
བསྔགས་པ་དང་འབྲེལ་བའི་ཕྱིར་རོ་ཞེས་བསྟན་པའི་ཕྱིར། གལ་ཏེ་མང་པོ་མི་ཤེས་
ཤིང་། །ཞེས་བྱ་བ་ལ་སོགས་པ་སྨོས་སོ།།
གལ་ཏེ་མང་པོ་མི་ཤེས་ཤིང་།།
ཚུལ་ཁྲིམས་ལེགས་པར་མཉམ་གཞག་ན།།
དེ་ཤེས་པ་དག་འཚོ་དག་ཅིང་།།
སྙོམ་ལས་མེད་ཅེས་བསྟོད་པར་བྱེད།༡༡།
ཁྱེད་ཅག་དགེ་བ་མི་སྤྱོམས་པ། །སྡིག་པ་མི་བཅབ་པས་གནས་པར་བྱ་སྟེ། དེ་ཅིའི་
ཕྱིར་ཞེ་ན། གང་གི་ཕྱིར་དགེ་བ་མི་སྤྱོམས་པ་ལས་ནི་དགེ་བའི་ཆོས་འཕེལ་བར་
འགྱུར་ཏེ། འདི་ལྟ་སྟེ། འབྲས་སཱ་ལུའི་ཞིང་ལ་ཞིང་པས་ཡོངས་སུ་བསྲུངས་པ་ལྟར་
ཞེས་པ་ནས་ཇི་སྲིད་དུ་ཚིགས་སུ་བཅད་པ་གསུམ་གསུངས་སོ། །མང་པོས་སམ་
མང་པོ་ལ་ཡོངས་སུ་མི་ཤེས་པ་སྟེ། གལ་ཏེ་མང་པོས་མི་རིགས་པར་གྱུར་པའོ། །
འོན་ཀྱང་། ཚུལ་ཁྲིམས་ལེགས་པར་མཉམ་གཞག་ན། །ཞེས་གསུངས་ཏེ། དེ་ལ་
མཆོག་ཏུ་བྱེད་པ་སྟེ། སྡོམ་པ་བསྲུང་བ་ལས་ཤིན་ཏུ་གུས་པ་དང༌། ཁ་ན་མ་ཐོ་བ་
ཕྲ་རབ་ཙམ་ལ་ཡང་འཇིགས་པར་ལྟ་བ་ཞེས་བྱ་བའི་ཚིག་གིས་སོ། །ཚུལ་ཁྲིམས་
དག་ལ་ཞེས་བྱ་བ་མང་པོའི་ཚིག་ནི་སྤོང་བ་བདུན་ཡིན་པའི་ཕྱིར་དང་། སོ་སོར་ཐར་



བཀུར་སྟིའི་ཚོམས་ཀྱི་རྣམ་པར་འགྲེལ་པ། 85
པ་དང་། བསམ་གཏན་དང་ཟག་པ་མེད་པའི་དབྱེ་བས་སོ། །དེ་ཤེས་པ་དག་བསྟོད་
བྱེད་པ། །ཞེས་བྱ་བ་ནི་མཁས་པ་དེ་དག་ཉིད་བསྔགས་པ་བརྗོད་པ་ཡིན་ནོ། །ཇི་
ལྟ་བུར་ཞེ་ན། འཚོ་དག་ཅིང་ཞེས་བྱ་བ་སྟེ། ཁ་ན་མ་ཐོ་བ་མེད་པའི་འཚོ་བ་སྟེ་མང་
པོས་མི་ཤེས་པ་ལ་ནི་ལོག་པའི་འཚོ་བ་མེད་པའི་ཕྱིར་རོ། །འདིས་ནི་མང་པོས་མི་
ཤེས་པའི་འབྲས་བུ་བསྟན་ཏོ། །སྙོམ་ལས་མེད་ཅེས་བྱ་བ་ནི་སྙོམ་པ་མ་སྐྱེས་པ་
སྟེ༑ ཚུལ་ཁྲིམས་དང་ཏིང་ངེ་འཛིན་ལ་སོགས་པ་ལ་ལེ་ལོ་མེད་པའམ། ཚུལ་ཁྲིམས་
ཡོངས་སུ་བསྲུང་བ་ལ་ལེ་ལོ་མེད་ཅིང་བརྩོན་པའི་ཕྱིར་རོ། །འཚོ་བ་རྣམ་པར་དག་
པ་དང་། བརྩོན་འགྲུས་ཀྱིས་ཚུལ་ཁྲིམས་ཀྱི་ཕུང་པོ་ཡོངས་སུ་རྫོགས་པར་བསྒྲུབ་པ་
ཡིན་ནོ། །དེ་ཤེས་པ་དག་བསྟོད་བྱེད་ཅེས་པ་ཅིའི་ཕྱིར་ཞེ་ན། གལ་ཏེ་ཞེས་བྱ་བ་ལ་
སོགས་པ་སྨོས་སོ།།
གལ་ཏེ་འཆི་བདག་ཉམས་བྱེད་པའི།།
ཟག་མེད་རིག་པ་གསུམ་ལྡན་ན།།
བླུན་པོས་ཅི་ཡང་མི་ཤེས་ཞེས།།
བསམས་ནས་དེ་ལ་འཕྱ་ཡང་སླ།༡༢།
རིག་པ་གསུམ་ལྡན་ཞེས་བྱ་བ་ནི་སྔོན་གྱི་གནས་དང་། འཆི་འཕོ་དང་། སྐྱེ་བ་དང་
ཟག་པ་ཟད་པའི་ཁྱད་པར་དང་ལྡན་པས་སོ། །རིག་པ་གསུམ་དང་གལ་ཏེ་ལྡན་པར་
གྱུར་པ་སྟེ། རིག་པ་གསུམ་གྱི་དངོས་པོ་དང་ལྡན་པས་རིགས་པ་གསུམ་ལྡན་ནོ། །
འདིས་ཤེས་པ་ཕུན་སུམ་ཚོགས་པ་སྟེ། འཇིག་རྟེན་དང་འཇིག་རྟེན་ལས་འདས་པའི་
ཡེ་ཤེས་དང་ལྡན་པའི་ཕྱིར་རོ། །རིག་པ་གསུམ་ཐོབ་པའི་ཕན་ཡོན་སྨྲས་པ། འཆི་
བདག་ཟད་བྱེད་པ་ཞེས་བྱ་བའོ། །འདི་ལ་འཆི་བདག་ཟད་པར་བྱེད་པའི་ངང་ཚུལ་



86 ཆེད་དུ་བརྗོད་པའི་ཚོམས་ཀྱི་འགྲེལ་པ། །
ཡོད་པ་ནི་འཆི་བདག་ཉམས་བྱེད་པ་སྟེ། འཆི་བའི་རྗེས་སུ་འགྲོ་བ་ལ་འདས་པའོ། །
དེ་ཉིད་ཅིའི་ཕྱིར་ཞེ་ན། འདི་ལྟར་ཟག་པ་མེད་ཅེས་བྱ་བ་སྨོས་ཏེ། དེ་ནི་ཉོན་མོངས་
པས་གཞན་དུ་དབང་དུ་མ་བྱས་པའི་ཕྱིར་འཆི་བ་ཐོབ་པར་མི་འགྱུར་རོ། །འདིས་
ནི་སྤངས་པ་ཕུན་སུམ་ཚོགས་པ་བསྟན་ཏེ་དེ་ལྟར་གྱུར་ཀྱང་བདག་ཉིད་ཆེན་པོ་ནི་
བསམས་ནས། དེ་ལ་ཞེས་བྱ་བ་སྐྱེ་བོ་མང་པོས་དེ་ལ་ཡོངས་སུ་མི་ཤེས་པར་ཤེས་
ནས་སོ། །འཕྱ་བ་ནི་བརྙས་པ་དང་ཁྱད་དུ་གསོད་པའི་བར་དུའོ། །བླུན་པོ་ཞེས་བྱ་
བ་ནི་ཁྱད་པར་མི་ཤེས་པའོ།། །།
གང་ཟག་སྡིག་པའི་ཆོས་ཅན་ལ།། །
གལ་ཏེ་བཟའ་དང་བཏུང་བ་ཡིས།།
རྙེད་པ་དག་དང་ལྡན་གྱུར་ན།། མ ་
དེ་ལ་དེ་དག་མཆོད་པ་བྱེད།༡༣། །
གལ་ཏེ་བཟའ་དང་བཏུང་བ་ཡི། །ཞེས་བྱ་བ་ནི་གལ་ཏེ་ཡང་ཐམས་ཅད་ནས་བཟའ་བ་
དང་བཏུང་བ་ཤིན་ཏུ་གྱ་ནོམ་པ་མང་པོ་གང་ཞིག་གི་རྙེད་པ་དག་དང་ལྡན་པར་གྱུར་
ནས་ཞེས་བྱ་བ་དམན་པའི་དངོས་པོ་རྙེད་པ་མ་ཡིན་པར་སྟོན་ཏོ། །ཟས་ནི་ཐ་མར་
བཤང་བ་དང་གཅི་བ་ལ་སོགས་པའི་དྲི་མར་འགྱུར་བ་ཡིན་པའི་ཕྱིར་རོ། །སྡིག་པའི་
ཆོས་ཅན་ལ་ཞེས་བྱ་བ་ནི་འདི་ལ་སྡིག་པའི་ཆོས་ཡོད་པ་སྟེ་ངན་པར་སྤྱོད་པའོ། །
གལ་ཏེ་ཡང་དེས་མཚམས་མེད་པ་ལ་སོགས་པའི་སྡིག་པའི་ཉེས་པ་བསགས་པར་
གྱུར་པ་ཡིན་ན་ཡང་འོན་ཀྱང་དེ་ལ་བླུན་པོ་དེ་དག་སྟེ། མཁས་པ་མ་ཡིན་པའི་ནང་
དུ་ནི་མཆོད་པ་དང་བསྙེན་བཀུར་བྱེད་པར་འགྱུར་རོ། །རྙེད་པ་དང་བཀུར་སྟི་དང་
བྲལ་བ་ནི་དགྲ་ལ་སོགས་པ་ཡིན་ནོ་ཞེས་བསྟན་པའི་ཕྱིར། མགོ་བྲེགས་ངུར་སྨྲིག་
ཅེས་བྱ་བ་ལ་སོགས་པའི་ཚིགས་སུ་བཅད་པ་གཉིས་སྨོས་སོ།།



བཀུར་སྟིའི་ཚོམས་ཀྱི་རྣམ་པར་འགྲེལ་པ། 87
མགོ་བྲེགས་ངུར་སྨྲིག་བྱིས་པ་ཡི། །
བཟའ་བ་དང་ནི་བཏུང་བ་དང་།།
གོས་དང་མལ་ཆ་རྙེད་པ་སྟེ།
།
དགྲ་བྱེད་མང་བ་ཁོ་ནར་ཟད།༡༤། །
མུ་སྟེགས་ཅན་གཞན་ཞིག་གིས་སྔོན་ནི་བདག་ཅག་ལ་བསྙེན་བཀུར་བྱེད་པར་གྱུར་
ལ༑ ད་ནི་སངས་རྒྱས་བཅོམ་ལྡན་འདས་ཉན་ཐོས་དང་བཅས་པ་ལ་བསྙེན་བཀུར་
བར་གྱུར་པས་གང་བདག་གིས་ངེས་པར་ཀུན་དུ་རྒྱུ་མཛེས་དགའ་མོ་བསད་ལ།
རྒྱལ་བྱེད་ཀྱི་ཚལ་དུ་འོབས་བརྐོས་ཏེ་བཅུག་ལ་དེའི་ཆེད་དུ་ནི་མི་སྙན་པ་བསྒྲག་
པར་བྱའོ་ཞེས་བསམས་པ་ནས་ཇི་ཙམ་ན་ཞག་བདུན་གྱི་འོག་ཏུ་ཀུན་ལ་གསལ་
བར་གྱུར་ནས། རྒྱལ་པོ་གསལ་རྒྱལ་རྒྱལ་པོ་དང་ཁྱིམ་བདག་རྣམས་དང་ལྷན་ཅིག་
འདུས་ཏེ་བཅོམ་ལྡན་འདས་ཀྱི་ཐད་ལྷགས་ནས་འདི་སྐད་ཅེས་བཙུན་པ་མ་དྷ་རར་
སྐྱེས་པའི་ལུས་ནི་ཕྱོགས་མཚམས་སུ་མི་མཛེས་པར་གྱུར་ཏོ་ཞེས་གསོལ་པ་དང་།
བཅོམ་ལྡན་འདས་ཀྱིས་བསྔགས་པ་མ་ཡིན་པ་འདི་གསན་ནས། རྒྱལ་པོ་ཆེན་པོ་
འདི་ནི་ད་ལྟར་བྱུང་བའི་ལས་མ་ཡིན་ཏེ། འདི་ནི་འདས་པའི་ལས་ཡིན་ནོ་ཞེས་པ་
ནས་ཇི་སྲིད་དུ་འདི་གསུངས་སོ།། ། །
དགྲ་བྱེད་མང་བ་ཁོ་ནར་ཟད། །ཅེས་བྱ་བ་ནི་དགྲ་དུ་མ་སྟེ། ཕྲག་དོག་གི་དབང་
གིས་མི་བཟོད་པས་སེམས་ཅན་རྣམས་ཀྱི་གནོད་པ་ཐོབ་པར་འགྱུར་ཏེ། བདག་
གིར་འཛིན་པས་འདི་ལ་རྣམ་པར་འཚེ་བའི་དགྲར་འགྱུར་ཞིང་དགྲ་མཐོང་བ་ཡིན་
ཏེ༑ དེ་བས་ན་དེ་ཉིད་འབྱུང་བར་བསྟན་པའི་ཕྱིར། མགོ་བྲེགས་ཞེས་བྱ་བ་སྨོས་ཏེ།
སྐྲ་དང་ཁ་སྤུ་བྲེགས་པའོ། །ལྷ་ཉེས་པ་ལ་སོགས་པའི་ཆེད་དུ་ཡང་མགོ་བྲེགས་པ་



88 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཡིན་ནོ་ཞེ་ན། ངུར་སྨྲིག་གྱོན་པ་ཞེས་བྱ་བ་སྨོས་ཏེ། ཆོས་གོས་ཚོན་གྱིས་ཁ་བསྒྱུར་
བའི་གོས་གྱོན་པ་སྟེ། གོས་བསྒྱུར་བས་རབ་ཏུ་བྱུང་བ་ཉིད་དེ་ཡོངས་སུ་གཟུང་བ་
སྤང་བར་བསྟན་ཏོ། །ཇི་ལྟ་བུ་ཞེ་ན། བཟའ་བ་དང་ནི་ཞེས་བྱ་བ་སྨོས་ཏེ། ལུས་ཀྱི་
ཡོ་བྱད་ནི་རྣམ་པ་གསུམ་ཞེས་བསྟན་ཏེ། བཟའ་བ་དང་བགོ་བ་དང་གནས་ཁང་གི་
བདག་ཉིད་དོ། །དེའི་ཡོ་བྱད་རྙེད་པ་དང་བཀུར་སྟི་བཏང་བའི་ཕན་ཡོན་གསལ་བར་
བྱེད་དོ།།
དེ་ལྟར་བཀུར་སྟི་འཇིགས་ཆེན་གྱི། །
སྐྱོན་རྣམས་ཁོང་དུ་ཆུད་བྱས་ནས།།
འཕྲིགས་ཉུང་སེམས་ཁྲལ་བསྐྱུངས་ནས་སུ།།
དྲན་ལྡན་དགེ་སློང་ཀུན་ཏུ་རྒྱུས།༡༥།
དེ་ལྟར། སྐྱོན་རྣམས་ཁོང་དུ་ཆུད་བྱས་ནས། །ཞེས་བྱ་བ་སྔར་བསྟན་པའི་ཉེས་
དམིགས་རྟོགས་པར་བྱས་ནས་སོ། །གང་གིས་ཤེ་ན་བཀུར་སྟི་ཞེས་བྱ་བ་སྨོས་ཏེ།
དངོས་སུ་རྙེད་པ་དང་བཀུར་སྟིའི་འོ། ། སྐྱོན་གྱི་ཁྱད་པར་སྨྲས་པ། འཇིགས་ཆེན་
ཞེས་བྱ་བ་སྟེ། གང་ལ་ཚུལ་ཁྲིམས་ཀྱིས་ཕོངས་པ་ལ་སོགས་པ་ཆེན་པོའི་འཇིགས་
པ་ཡོད་པའོ། །དེ་ལྟར་ཁོང་དུ་ཆུད་པར་བྱས་ནས་གང་བྱུང་ཞིང་གྱུར་པའི་བསྒྲུབ་
པ་དེ་སྨྲས་པ། འཕྲིགས་ཉུང་ཞེས་བྱ་བ་མང་པོས་མི་ཤེས་པ་སྟེ། ལུས་ཀྱི་རྣམ་པར་
དབེན་པའི་གནས་སྐབས་ཡིན་པའི་ཕྱིར་རོ། །སེམས་ཁྲལ་བསྐྱུངས་ནས་སུ་ཞེས་བྱ་
བ་ནི་སྤྲོ་བ་ཆུང་བ་སྟེ། ཡུལ་དག་ལ་ཆགས་པ་མེད་པའི་ཕྱིར་དེའི་རྣམ་པར་རྟོག་པ་
མེད་པར་བསྟན་ཏོ། །དབེན་པའི་འབྲས་བུ་བཤད་པའི་ཕྱིར། །དྲན་ལྡན་ཞེས་བྱ་བ་
སྨོས་ཏེ། དྲན་པ་ཉེ་བར་གཞག་པ་བཞི་ལ་ལེགས་པར་གནས་པ་སྟེ། དྲན་པ་འདིས་



བཀུར་སྟིའི་ཚོམས་ཀྱི་རྣམ་པར་འགྲེལ་པ། 89
ནི་ལམ་གྱི་ཚོགས་སྟོན་པ་ཡིན་ནོ། །དགེ་སློང་ནི་ཉོན་མོངས་པ་ཐམས་ཅད་བཅོམ་
པའི་ཕྱིར་ཏེ། ཕུང་པོ་ལྷག་མ་དང་བཅས་པའི་མྱ་ངན་ལས་འདས་པ་བསྟན་ཏོ། །ཕུང་
པོ་ལྷག་མ་མེད་པའི་མྱ་ངན་ལས་འདས་པ་བསྟན་པའི་ཕྱིར། ཀུན་ཏུ་རྒྱུས་ཞེས་བྱ་བ་
སྨོས་ཏེ། མྱ་ངན་ལས་འདས་པ་ཉིད་དོ། །གལ་ཏེ་དེ་ལྟར་ཉེས་དམིགས་ཡིན་པ་དེ་
ལྟ་ན་ནི་བསོད་སྙོམས་ལ་སོགས་པ་བཙལ་བར་མི་བྱའམ་ཞེ་ན། སྨྲས་པ། ཁམ་གྱི་
ཟས་ཀྱིས་ཞེས་བྱ་བ་ལ་སོགས་པའོ།།
ས་ ཁ མས་ཀྱི་ཟས་ཀྱིས་སེམས་ཞིར་མི་འགྱུར་ཡང་།།
འཚོ་བ་འདི་ཕྱིར་མི་བཟའ་མི་བྱ་སྟེ།། དེ་
ཁ་ཟས་ཀྱིས་ནི་ལུས་དག་གནས་འགྱུར་བ།།
དེ་ལྟར་རྟོགས་ལ་བསོད་སྙོམས་དག་ལ་རྒྱུས།༡༦། །
འདི་ལྟ་སྟེ། སྲོག་ཆགས་ཁ་ཅིག་གཡན་པའི་ནད་ཀྱིས་བཏབ་སྟེ། བདེ་བ་ལ་རེག་
པར་མི་གནས་ཤིང་དགོན་པར་ཡང་དགའ་བ་མེད་ལ། དུར་ཁྲོད་དུ་ཡང་དགའ་བ་
མེད་དེ། དེས་མངོན་པར་གཙེས་བཞིན་དུ་དུས་བྱས་སོ། །དེ་བཞིན་དུ་དགེ་སློང་
གང་རྙེད་པ་དང་། བཀུར་སྟིས་ཟིལ་གྱིས་ནོན་པར་གྱུར་ཅིང་ཡོངས་སུ་འཛིན་པའི་
སེམས་ཡོད་པ་དེ་ནི་གྲོང་དུ་ཡང་དགའ་བ་མེད་ལ་དགོན་པར་ཡང་དགའ་བ་མེད་དེ།
ཇི་སྲིད་ཉམས་པར་འགྱུར་ཞིང་དགེ་སློང་དག་འདི་ནི་འཆི་བ་ཡིན་ཏེ། གང་འཕགས་
པའི་ཆོས་འདི་ལ་གཅིག་ཏུ་བསླབ་པ་གཏོང་ཞིང་ཉམས་པར་འགྱུར་རོ་ཞེས་དེ་སྐད་
གསུངས་པ་ན་དགེ་སློང་རྣམས་ཡིད་བྱུང་བར་གྱུར་ཏེ། ཡང་ཕྱིས་བསོད་སྙོམས་ལ་
མི་འཇུག་ཅིང་ཞག་གཅིག་ཀྱང་ཁ་ཟས་གཅོད་པར་བྱེད་དེ་ཇི་ཙམ་ན་དེ་དག་སྐྱ་བོ་
བསེང་བསེང་པོར་གྱུར་པས་དེ་བས་ན་ཚིགས་སུ་བཅད་པ་གཉིས་གསུངས་སོ། །



90 ཆེད་དུ་བརྗོད་པའི་ཚོམས་ཀྱི་འགྲེལ་པ། །
འཚོ་བ་འདི་ཕྱིར་མི་བཟའ་མི་བྱ་སྟེ། །ཞེས་བྱ་བ་ནི་འདིར་འཚོ་བའི་ཆེད་དུ་བཟའ་
བ་དང་བཏུང་བ་མ་སྤྱད་ན་ནི་སྲོག་གནས་པར་མི་འགྱུར་ཏེ། འདོད་པ་ན་སྤྱོད་པ་ནི་
ཁམ་གྱི་ཟས་ཀྱིས་གནས་པ་ཡིན་ཏེ། དེ་མེད་ན་ནི་དེ་འཇིག་པར་འགྱུར་རོ།།
གལ་ཏེ་དེ་ལྟར་ཟས་དང་སྐོམ་ཉེ་བར་སྦྱར་བ་མཆོག་ཏུ་བྱས་པས་ཇི་ལྟར་
འགྱུར་ཞེ་ན། སྨྲས་པ། ཁམ་གྱི་ཟས་ཀྱིས་ལུས་ཞིར་མི་འགྱུར་ཡང་ཞེས་བྱ་བ་ཁམ་
གྱིས་བཅད་ཅིང་ཟོས་ཟོས་པ་ཡིན་ན་ཡང་ངོ༌། །ཁམ་གྱིས་བསྙོད་པ་ནི་བྱམས་པའི་
གནས་ཀྱི་བདག་ཉིད་པ་ཞེས་བྱ་བ་ལ་སོགས་པ་འདིར་བརྗོད་པར་བྱའོ། །དེ་ལ་ཡང་
འདི་ལ་ལྷག་པར་མང་དུ་ཟོས་པར་གྱུར་ན་ཡང་སེམས་ཞི་བར་མི་འགྱུར་ཞེས་བྱ་བ་
ཡིན་ཏེ། ལུས་དང་སེམས་ཉེ་བར་ཞི་བར་མི་འགྱུར་གྱི། ནད་དང་དྲི་མ་དང་ཉེ་བའི་
ཉོན་མོངས་པའི་རྒྱུར་གྱུར་པའི་ཕྱིར་རོ། །དེ་ལྟར་ན་བཟའ་བར་མི་བྱའོ་ཞེ་ན་སྨྲས་
པ༑ ཁ་ཟས་ཀྱིས་ནི་ལུས་དག་གནས་འགྱུར་བ། །ཞེས་བྱ་བ་སྨོས་ཏེ། ཁ་ཟས་ཀྱིས་
འཇུག་པ་འདི་ནི་ལུས་ཀྱི་བདག་ཉིད་གནས་པའི་དངོས་པོ་ཡིན་ཏེ། འགྲོ་བ་ཟས་ཀྱི་
གནས་པའོ་ཞེས་ལུང་ལས་འབྱུང་བའི་ཕྱིར་རོ། །འདོད་པ་ན་སྤྱོད་པ་ནི་ཁམ་གྱི་ཟས་
མ་ཡིན་པར་གནས་པ་མེད་དེ། ཇི་ལྟར་ཡང་ཚད་དང་ལྡན་པའི་ཁམ་གྱི་ཟས་ཏེ་ཁ་
ཟས་ཀྱི་བདག་ཉིད་རགས་པའམ་ཕྲ་བ་དེའི་བདག་ཉིད་ཀྱིས་འདོད་པ་སྤྱོད་པའི་ལུས་
རྒྱས་པར་འགྱུར་ཏེ་དེ་ཐམས་ཅད་དང་བྲལ་ན་ནི་འཆི་བར་འགྱུར་བའི་ཕྱིར་རོ། །
དེ་ལྟར་རྟོགས་ནས་ཞེས་བྱ་བ་ནི་དེ་ལྟར་ཤེས་ནས་སོ། །བསོད་སྙོམས་དག་ལ་
རྒྱུས་ཞེས་བྱ་བ་བསོད་སྙོམས་དག་ཡོངས་སུ་ཚོལ་ཅིག་པ་སྟེ། ལུས་འཚོ་བ་ཙམ་
བཙལ་བའི་རྒྱུས་ནི་མ་རུང་བ་མེད་པའི་ཕྱིར་རོ། །དེ་ལ་རྙེད་པ་དང་བཀུར་སྟི་འདི་
ནི་མཁས་པ་རྣམས་ལ་ནི་ཕན་འདོགས་པ་ཡིན་ལ་བླུན་པོ་རྣམས་ལ་ནི་མ་ཡིན་ཏེ།



བཀུར་སྟིའི་ཚོམས་ཀྱི་རྣམ་པར་འགྲེལ་པ། 91
གང་གི་ཕྱིར་དེ་ནི་བླུན་པའི་སྐྱོན་གྱིས་ལྟུང་བར་འགྱུར་ཞིང་ཡོན་ཏན་ལས་ཉམས་
ལ་ཟུག་རྔུའི་གདུང་བ་སྐྱེ་བར་འགྱུར་རོ་ཞེས་དེ་ཉིད་བསྟན་པའི་ཕྱིར། རིགས་ཀྱིས་
ཞེས་བྱ་བ་ལ་སོགས་པ་སྨོས་སོ།།
རིགས་ཀྱིས་ཕྱག་བྱས་མཆོད་པ་གང་ཡིན་འདི།། ན་
ཟུག་རྡུ་ཕྲ་མོ་དབྱུང་བར་དཀའ་བ་སྟེ།། ན ་
མི་ཡིས་བཟོད་དཀའ་བཀུར་སྟི་གང་ཡིན་འདི།།
འདམ་དང་འདྲ་བར་རབ་ཏུ་རྟོགས་པར་གྱིས།༡༧།
བ ཀུར་སྟིའི་ཚོམས་ཏེ་བཅུ་གསུམ་པའོ།། །།
འདམ་ཞེས་བྱ་བ་ནི་མངོན་པར་འབྱིང་བ་དང་ཆོས་མཐུན་པའི་ཕྱིར་འདམ་ཞེས་
མངོན་པར་རྟོགས་པར་བྱ་སྟེ། ཕྱག་རྒྱས་མཆོད་པ་ཞེས་བྱ་བ་དང་སྦྱར་བར་བྱའོ། །
དཔེར་ན་འདམ་དེ་ལ་གནས་ན་ནི་འབྱིང་བར་འགྱུར་བ་དེ་བཞིན་དུ་རྙེད་པ་དང་
བཀུར་སྟི་དེའི་རྗེས་སུ་འགྲོ་ན། སྐྱོན་ནམ་སྡུག་བསྔལ་དུ་ལྟུང་བ་ཞེས་བྱ་བའི་དོན་
ཏོ༑ ༑རབ་ཏུ་རྟོགས་པ་ཞེས་བྱ་བ་ནི་རབ་ཏུ་བསྟན་པ་དང་བཤད་པ་ཞེས་བྱ་བའི་དོན་
ཏོ༑ ༑གྱིས་ཞེས་བྱ་བ་ནི་ཁྱེད་ཅག་གིས་ཞེས་བྱའོ། །ཅི་གང་ཞིག་བདག་གིས་འདམ་
དང་འདྲ་བར་རབ་ཏུ་རྟོགས་པར་བྱ་ཞེ་ན། རིགས་ཀྱིས་ཕྱག་བྱས་མཆོད་པ་གང་
ཡིན་འདི། །ཞེས་བྱ་བ་སྨོས་ཏེ། ཕྱག་བྱས་པ་ནི་ཕྱག་བཙལ་བའོ། །མཆོད་པ་ནི་རི་
མོར་བྱས་པའོ།།
གང་ཡིན་འདི་ཞེས་བྱ་བ་ནི་མངོན་སུམ་དུ་ཉམས་སུ་མྱོང་བ་སྟེ། བྲམ་ཟེ་ལ་
སོགས་པའི་རིགས་ཀྱིས་ཕྱག་དང་བཅས་པའི་མཆོད་པས་ནི་བདག་ལ་འདམ་དང་
འདྲ་བར་བྱས་པའོ། །འདི་ནི་ཡོན་ཏན་དག་ལས་ཀྱང་ཉམས་པར་བྱེད་པ་ཡིན་ཏེ།



92 ཆེད་དུ་བརྗོད་པའི་ཚོམས་ཀྱི་འགྲེལ་པ།
དཔེར་ན་ཟུག་རྔུས་འཚོ་བ་ཉམས་པར་བྱེད་པ་དེ་བཞིན་ནོ་ཞེས་དེ་ཉིད་བསྟན་པའི་
ཕྱིར་ཟུག་རྡུ་ཕྲ་མོ་ཞེས་བྱ་བ་སྨོས་ཏེ། རྙེད་པ་དང་བཀུར་སྟིའི་ཟུག་རྔུ་གང་ཡིན་པ་
འདི་ནི་ཤིན་ཏུ་ཤེས་པར་དཀའ་སྟེ། ལུས་ཀྱི་ནང་དུ་ཞུགས་པའི་མདེའུ་སོགས་པ་
བཞིན་དུ་བལྟ་བར་བྱའོ།། །།
དེ་ནམ་ཞིག་ན་རྒྱུད་ལས་དཀའ་བས་འབྱིན་པ་ཡིན་ནོ་ཞེས་བསྟན་པའི་ཕྱིར་
འབྱུང་བར་དཀའ་བ་སྟེ་ཞེས་བྱ་བ་ཡིན་ཏེ། འབད་པས་དབྱུང་དགོས་པའི་ཕྱིར་རོ། །
མི་ཡིས་ཞེས་བྱ་བ་ནི་སྐྱེས་བུ་བླུན་པོས་སོ། །ཤིན་ཏུ་སྤང་བར་དཀའ་བ་ཉི་ཚེར་མ་
ཟད་དེ་དུས་དེ་ཉིད་དུ་ཡང་སྤངས་པར་དཀའོ་ཞེས་བསྟན་པའི་ཕྱིར་སྤངས་དཀའ་ཞེས་
བྱ་བ་སྨོས་ཏེ། དུས་དེ་ཉིད་དུ་ཡང་ཞེས་བྱ་བ་ནི་ཚིག་གི་ལྷག་མའོ། །སྐྱེས་བུ་དམ་པ་
རྣམས་ཀྱིས་ཀྱང་བདེ་བར་སྤོང་བར་མི་ནུས་ཏེ། དོན་རིག་པ་ཉིད་ཀྱི་ཕྱིར་རོ། །གཞན་
དག་ཏུ་ནི་བཟོད་དཀའ་ཞེས་བརྗོད་དེ། བཟོད་པར་དཀའ་བ་དང་ཟིལ་གྱིས་གནོན་པ་
ཞེས་བྱ་བའི་དོན་ཏོ། །བཀུར་སྟིའི་ཚོམས་ཏེ་བཅུ་གསུམ་པའི་རྣམ་པར་འགྲེལ་པ་
རྫོགས་སོ།། །།



༄༅།།ཆེད་དུ་བརྗོད་པའི་ཚོམས་ལས་འཁུ་བའི་ཚོམས་
ཞེས་བྱ་བ་བཞུགས་སོ།།
སྡིག་པའི་ལས་ནི་མི་བྱེད་པ།།
འཁུ་བྱ་མིན་ལ་གང་འཁུ་བ།།
འཇིག་རྟེན་འདི་དང་ཕ་རོལ་ཏུ།།
དེ་ཉིད་སྡིག་པ་རྣམས་ཀྱིས་གོས།༡།
ལ་
ན་
..
.--
--༤།།
དང་པོར་བདག་ནི་ཕུང་བྱེད་ཅིང༌།། མ་
ཕྱི་ནས་གཞན་ཡང་ཕུང་བྱེད་པ།།
ཁྲ་ཡི་གཟན་མའི་བྱ་ལྟ་བུར།།
ཕུང་ཞིང་གཞན་ཡང་ཕུང་བར་བྱེད།༢།
རྡེག་པར་བྱེད་པ་རྡེག་པ་འཐོབ།།
འཁོན་དུ་འཛིན་པས་འཁོན་ཅན་མཐོང་།།
དེ་བཞིན་གཤེ་བས་གཤེ་བ་སྟེ།།
ཁྲོ་བར་བྱེད་ལ་ཁྲོ་བ་འབྱུང་། ༣། |
།



94 ཆེད་དུ་བརྗོད་པའི་ཚོམས་ཀྱི་འགྲེལ་པ།
འདི་གཞན་དགེ་སྦྱོང་བྱིས་པ་སྟེ།།
དམ་པའི་ཆོས་ལ་མི་མཁས་པ།། །
ཡོངས་སུ་ཚེ་ཐུང་འདི་ལ་ཡང་།།
གྱི་ནའི་ཕྱིར་ནི་འཁོན་པར་བྱེད།༤།
འདི་ནི་མཆོག་ཅེས་བསམས་ནས་སུ།།
སོ་སོར་སྨྲ་ཞིང་མཐུན་འཇུག་པས།། .
འདི་ན་དགེ་འདུན་འབྱེད་པའི་ཚེ།།
ཅི་ཕྱིར་སྟོབས་མེད་སེམས་མི་བྱེད། ༥།
།
རུས་པ་གཅོག་ཅིང་སྲོག་གཅོད་ལ།།
རྟ་ཕྱུགས་ནོར་ནི་འཕྲོག་པ་དང༌།། བདག་ལས་
ཡུལ་འཁོར་འཇོམས་པར་བྱེད་པ་ཡང་།།
ཕྱི་ནས་འཇལ་དུམ་བྱེད་པ་ལྟར། ༦། དེ་བས་
མཁས་པས་བརྟགས་ཤིང་གསུངས་པའི་ཚིག །
སྤྱོད་ཡུལ་སྟོན་པར་བྱེད་པ་ཡི།།
ཆོས་འདི་རྣམ་པར་ཤེས་ན་གོ ། །
ཁྱེད་ཅག་ཅི་ཕྱིར་བྱེད་མི་འགྱུར།༧། །



འཁུ་བའི་ཚོམས། 95
།
ཁྱོད་ནི་མི་མཁས་ལུགས་ཅན་ཏེ། །
ཁ་བྱ་ཡིས་ནི་རྩོལ་བྱེད་པ།།
ཕ་རོལ་པོ་དག་མི་ཤེས་པས།། །
བདག་ནི་འདི་ལ་བརྩོན་པར་བྱེད།། །
འདི་ན་མཁས་པ་གང་ཡིན་པ།།
དེ་དག་བཞམས་པའི་ཚིག་གིས་ཞི།ར། །
།
བདག་ལ་ཁ་ཟེར་བདག་ལ་གཤེ །
བདག་ཕམ་བདག་ཕམ་བྱེད་པའོ་ཞེས།།
འདི་གང་སེམས་ལ་འཛིན་བྱེད་པ།།
དེ་ཡི་འཁོན་ནི་ཞི་མི་འགྱུར། ༄༅།
།
།
བདག་ལ་ཁ་ཟེར་བདག་ལ་གཤེ །
བདག་ཕམ་བདག་ཕམ་བྱེད་པའོ་ཞེས།།
འདི་གང་སེམས་ལ་མི་འཛིན་པ།། ་་་་
དེ་ཡི་འཁོན་ནི་ཞི་བར་འགྱུར།༡༠། ཤེས་
་
འདི་ན་འཁོན་གྱིས་འཁོན་ཅན་དག །
ནམ་ཡང་ཞི་བར་འགྱུར་བ་མེད།།



96 ཆེད་དུ་བརྗོད་པའི་ཚོམས་ཀྱི་འགྲེལ་པ།
བཟོད་པས་འཁོན་ནི་ཞི་འགྱུར་བ།།
འདི་ནི་ཆོས་ཀྱི་རང་བཞིན་ཡིན། ༡༡།
།
།
འཁོན་གྱིས་འཁོན་ཅན་ནམ་ཡང་ཞི་མི་འགྱུར།།
འཁོན་མེད་རྣམས་ཀྱིས་འཁོན་ནི་ཞི་བར་བྱེད།།
ཤ་ཁོན་ཞུགས་པ་ལུས་ཅན་ལ་གནོད་པས།། །
དེ་ཕྱིར་མཁས་པས་འཁོན་པར་མི་བྱའོ།༡༢།།
བརྟན་པ་ལེགས་གནས་ལྷན་ཅིག་སྤྱད་པ་ཡི།།
གྲོགས་པོ་མཁས་པ་གལ་ཏེ་རྙེད་ན་ནི།། དེ་
ཉོན་མོངས་ཐམས་ཅད་མངོན་པར་ཟིལ་མནན་ནས།།
དྲན་ལྡན་དགའ་བའི་ཡིད་ཀྱིས་དེ་དང་སྤྱད།༡༣།
བརྟན་པ་ལེགས་གནས་ལྷན་ཅིག་སྤྱད་པ་ཡི།།
གྲོགས་པོ་མཁས་པ་གལ་ཏེ་མ་རྙེད་ན།། ན་
ཡུལ་འཁོར་ཡངས་པ་སྤངས་པའི་རྒྱལ་པོ་ལྟར།།
གཅིག་པུས་སྤྱད་བྱ་སྡིག་པ་མི་བྱའོ།༡༤། །



འཁུ་བའི་ཚོམས། 97
བདག་དང་མཐུན་པར་སྤྱོད་པ་ཡི།།
གྲོགས་བཟང་རྙེད་པར་མ་གྱུར་ན།།
བྱིས་པ་གྲོགས་སུ་མི་འགྱུར་བས།།
གཅིག་པུས་སྤྱོད་པ་བརྟན་པར་བྱ།༡༥།
།
བྱིས་པ་གྲོགས་སུ་མི་འགྱུར་བས།།
གཅིག་པུས་སྤྱོད་པ་བྱེད་སླ་བས།།
མ་ཏང་དགོན་པའི་གླང་པོ་ལྟར།།
སེམས་ཁྲལ་བསྐྱུངས་ཏེ་གཅིག་པུ་སྤྱད།༡༦།
འཁུ་བའི་ཚོམས་ཏེ་བཅུ་བཞི་པའོ།། །།



༄༅། །ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
འཁུ་བའི་ཚོམས་ཀྱི་འགྲེལ་པ་བཞུགས་སོ།།
༄༅། །རྙེད་པ་དང་བཀུར་སྟི་ལ་ལྷག་པར་ཞེན་པའི་དབང་གིས་ནི་མངོན་པར་
འཁུ་བ་ལ་སོགས་པ་ཕུང་ཁྲོལ་སྟོང་ཕྲག་བསྟེན་པར་འགྱུར་རོ་ཞེས་བསྒྲུབ་པའི་ཕྱིར་
དེའི་འོག་ཏུ་འཁུ་བའི་ཚོམས་བསྟན་ཏོ། །ཡང་ན་རྙེད་པ་དང་བཀུར་སྟི་ནི་འདམ་དང་
ཟུག་རྔུ་ལྟ་བུར་བལྟ་བར་བྱའོ་ཞེས་བསྟན་མ་ཐག་པ་དེ་ཅིའི་ཕྱིར་ཞེ་ན། བཤད་པ་
འཁུ་བ་ལ་སོགས་པའི་ཉེས་པ་དང་འབྲེལ་བའི་ཕྱིར་ཏེ། འཁུ་ཞེས་བྱ་བ་སྨོས་སོ། །
ལྷས་བྱིན་དམྱལ་བའི་མེ་འབར་བས་ཉམ་ཐག་ཅིང་ང་རོ་འདོན་པ་དེའི་དབང་དུ་
མཛད་ནས་ཚིགས་སུ་བཅད་པ་གཉིས་གསུངས་སོ། །གཞན་དག་ནི་འཕགས་སྐྱེས་
པོས་ཤཱཀྱ་རྣམས་བསད་པ་དེའི་དབང་དུ་མཛད་པའོ་ཞེས་ཟེར་རོ། །ཕན་འདོགས་
པ་དང་གནོད་པ་བྱེད་པ་ཡང་བག་འབེབས་པ་དང་ཐ་མལ་པ་ལ་སོགས་པས་ཏེ།
གང་གནོད་པ་དང་འཁུ་བར་བྱ་བ་མ་ཡིན་པ་ལའོ། །དེ་ལྟར་འཁུ་བར་བྱ་བ་མ་ཡིན་
པ་གང་ཡིན་པ་དེ་ཉིད་ལ་གང་འཁུ་བ་ཞེས་བྱ་བ་ནི་འཁུ་བར་བྱེད་ཅིང་རྣམ་པར་འཚེ་
བར་བྱེད་ཅེས་བྱ་བའི་དོན་ཏོ། །ཇི་ལྟར་འཁུ་བར་བྱ་བ་མ་ཡིན་ཞེ་ན་སྨྲས་པ། །
སྡིག་པའི་ལས་ནི་མི་བྱེད་པ།།
འཁུ་བྱ་མིན་ལ་གང་འཁུ་བ།།
འཇིག་རྟེན་འདི་དང་ཕ་རོལ་ཏུ།། གང་བ་
དེ་ཉིད་སྡིག་པ་རྣམས་ཀྱིས་གོས།༡།



100 ཆེད་དུ་བརྗོད་པའི་ཚོམས་ཀྱི་འགྲེལ་པ།
སྡིག་པའི་ལས་ནི་མི་བྱེད་པ། །ཞེས་བྱ་བ་སྟེ། ཅུང་ཟད་ཉེས་པའམ་གནོད་པ་མི་བྱེད་
པ་དང་ཕན་འདོགས་པར་ནི་བྱེད་པའོ། །དེ་ཉིད་བྱིས་པ་རྣམས་ལ་གོས། །ཞེས་བྱ་བ་
ནི་འཁུ་བ་སྟེ། འཁུ་བར་མི་བྱ་བ་ཉིད་ལ་འཁུ་བར་བྱེད་པའི་སྐྱེས་བུ་གླེན་པ་དེ་ལ་ནི་
སྟེ༑ འཁུ་བར་བྱེད་པ་པོ་ཉིད་ལ་གནོད་པར་བྱེད་ཅིང་ཉེ་བར་གདུང་བར་བྱེད་པ་ཡིན་
ནོ༑ །གང་དུ་ཞེ་ན། འཇིག་རྟེན་འདི་དང་ཞེས་བྱ་བ་སྨོས་ཏེ། མཐོང་བའི་ཆོས་ཉིད་ལ་
གྲགས་པ་མ་ཡིན་པ་ལ་སོགས་པ་སྟེ། དྲེད་དང་རུ་རུའི་སྐྱེས་པའི་རབས་དང་། ཀོ་
ཀ་ལི་ཀ་ལ་སོགས་པའི་ཡང་འདིར་བརྗོད་དོ། །ཕ་རོལ་དུ་ཞེས་བྱ་བ་ནི་འཇིག་རྟེན་
ཕྱི་མར་ཡང་ངན་སོང་དུ་ལྟུང་བ་ལ་སོགས་པའོ། །གཉི་ག་ལ་གནོད་པར་བྱེད་པ་
ཡིན་ན་ཡང་བདག་ཉིད་ལ་གནོད་པ་དང་པོར་བསྟན་པའི་ཕྱིར། དང་པོར་བདག་ནི་
ཕུང་བྱེད་ཅིང་། །ཞེས་བྱ་བ་ལ་སོགས་པ་ཡིན་ནོ།། དེ ་
པ་ ད ང་པོར་བདག་ནི་ཕུང་བྱེད་ཅིང་།། བདེ་
ཕྱི་ནས་གཞན་ཡང་ཕུང་བྱེད་པ།།
པ ། ། ཁྲ་ཡི་གཟན་མའི་བྱ་ལྟ་བུར།།
དེ ཕུ ང་ཞིང་གཞན་ཡང་ཕུང་བར་བྱེད།༢། གནས་
གང་ཞིག་ཕ་རོལ་ལ་འཁུ་བར་བརྩོན་པ་དེ་ནི་དང་པོ་སྟེ། སྔོན་དུ་བདག་ནི་རང་ཉིད་
དོ༑ ༑ཕུང་བྱེད་ཅིང་ཞེས་བྱ་བ་ནི་གནོད་པར་གྱུར་པ་སྟེ། ཕུང་བ་ནི་གནོད་པར་བྱེད་
པའོ་ཞེས་བསྟན་པའི་ཕྱིར་ཏེ། ངན་པར་སྤྱོད་པས་གྲགས་པ་མ་ཡིན་པ་འཕེལ་བ་ལ་
སོགས་པའི་ཉེ་བར་གདུང་བས་སོ། །ཕྱི་ནས་གཞན་ཡང་ཕུང་བར་བྱེད། །ཅེས་བྱ་བ་
ནི་དུས་ཕྱི་ནས་ཚོགས་པ་དང་ལྡན་པ་ན་སེམས་ཅན་གཞན་ཡང་ཕུང་བར་བྱེད་པ་
ཡིན་ནོ། །དེས་ན་ཕུང་ཞིང་གཞན་ཡང་ཕུང་བར་བྱེད་ཅེས་བྱ་བ་ནི་དང་པོར་བདག་



འཁུ་བའི་ཚོམས་ཀྱི་རྣམ་པར་འགྲེལ་པ། 101
ཉིད་ཕུང་བར་བྱས་ནས་དེའི་འོག་ཏུ་གཞན་ཡང་ཕུང་བར་བྱེད་པ་ཡིན་ཏེ། ཇི་ལྟ་བུ་
ཞེ་ན། ཁྲ་ཡིས་གཟན་མའི་བྱ་ལྟ་བུར། །ཞེས་བྱ་བ་སྟེ། གཤོག་པའི་རྩ་བ་དང་བྲལ་
བ་གང་ཡིན་པའི་བྱ་ནི་གཟན་མའི་བྱ་སྟེ། གཤོག་པ་གཅད་པའི་བྱ་དེས་བྱ་གཞན་
རྣམས་གསོད་པར་བྱེད་པ་དེ་བཞིན་ནོ། །ཡང་ན་བྱ་ཁྲ་ཤིན་ཏུ་ལྟོགས་པས་ཕན་ཚུན་
བལྟས་པ་ན། ཤ་རི་ཀ་ལ་སོགས་པའི་བྱ་མཐོང་ནས་གསད་པའི་ཕྱིར་ཤུགས་ཀྱིས་
བབས་པ་ན་ཕྱོགས་མི་མཉམ་པས་དེ་གཉིས་ཤི་བར་འགྱུར་རོ་ཞེས་གཞན་དག་ཟེར་
རོ༑ །གཞན་དག་ནི་ཤི་བའི་གཟན་མའི་བྱ་ཞེས་ཟེར་རོ།།
ཡང་ན་བྱ་ཤི་བ་ཞིག་གི་གཟན་ལྕགས་ཀྱི་ཕུར་བུ་བརྒྱུས་པས་བཏགས་ཏེ་
གཞག་པ་ན། དེ་ལ་ཁྲས་མཐོང་སྟེ་ཤུགས་ཀྱིས་དེ་ལ་བབས་པ་ན་གཟེར་བུ་དེས་
ཕོག་ཅིང་དེ་ཡང་ཤི་བར་འགྱུར་རོ་ཞེའོ། །ཡང་ན་ཐུབ་པའི་ཆ་བྱད་ཅན་འཇིགས་
སུ་རུང་བ་ཡིན་ཏེ། །ཇི་སྐད་དུ་ཙ་ར་ཀ་ལས་བཤད་པ། སྨན་པའི་སྒྲས་ནི་རྗོད་བྱེད་
ཅིང་། །ནད་ཀྱིས་བཏབ་པས་ཚོལ་བྱེད་ལྟར། །འཇིགས་སུ་རུང་ལ་བརྟེན་ནས་ནི། །
ནགས་ཀྱི་བྲམ་ཟེ་བྱ་བ་བཞིན་། །ཞེས་པ་སྟེ། གང་གི་ཕྱིར་བྱ་བ་ནི་ཨ་ཛི་ན་ནག་པོ་
ལ་སོགས་པར་དཀའ་ཐུབ་ཅན་གྱི་ཆ་བྱད་དུ་བསྒྱུར་ནས་དགོན་པའི་གནས་དག་ན་
འཇིགས་པ་མེད་པའི་བྱ་དང་རི་དྭགས་ལ་སོགས་པ་གསོད་པར་བྱེད་དོ། །དེ་ནས་
རི་དྭགས་ཀྱི་པགས་པ་ལ་སོགས་པ་ཡོད་པ་དང་རི་དྭགས་གཞན་ཡང་གསོད་པར་
བྱེད་པ་དེ་བཞིན་ནོ་ཞེས་སོ། །གཞན་དག་ནི་གཟེབ་ཅེས་ཟེར་ཏེ། བདག་ཉིད་སྲོག་
མེད་པས་གཞན་སྲོག་དང་བཅས་པ་གཅོད་པར་བྱེད་དོ། །འཁུ་བར་བྱ་བ་མ་ཡིན་པ་
ལ་འཁུ་བས་ནི་སྐྱོན་རྣམ་པ་སྣ་ཚོགས་འཐོབ་པར་གསལ་བར་བསྟན་པའི་ཕྱིར་རྡེག་
པར་བྱེད་ལ་ཞེས་བྱ་བ་ལ་སོགས་པ་སྨོས་སོ།། །
།



102 ཆེད་དུ་བརྗོད་པའི་ཚོམས་ཀྱི་འགྲེལ་པ།
རྡེག་པར་བྱེད་པ་རྡེག་པ་འཐོབ།། ཁ ་
འཁོན་དུ་འཛིན་པས་འཁོན་ཅན་མཐོང་།།
དེ་བཞིན་གཤེ་བས་གཤེ་བ་སྟེ།
།
ཁྲོ་བར་བྱེད་ལ་ཁྲོ་བ་འབྱུང་།༣། །
རྙེད་པ་དང་བཀུར་སྟི་ལ་ལྷག་པར་ཞེན་པའི་དབང་གིས་ནི་མངོན་པར་འཁུ་བ་ལ་
སོགས་པ་ཕུང་ཁྲོལ་སྟོང་ཕྲག་སྐྱེ་བར་འགྱུར་རོ་ཞེས་བསྒྲུབ་པའི་ཕྱིར་དེའི་འོག་ཏུ་
འཁུ་བའི་ཚོམས་བསྟན་ཏོ། །ཡང་ན་རྙེད་པ་དང་བཀུར་སྟི་ནི་འདམ་དང་ཟུག་རྔུ་སྟེ།
ལྷ་ཞིག་གིས་བཅོམ་ལྡན་འདས་ལ་གསོལ་པ། འཇིག་རྟེན་ན་ནི་གང་ཟག་བཞིས། །
བཞི་པོ་དག་ནི་ཐོབ་གྱུར་པ། །སྐལ་བ་ཆེན་པོ་གང་ལགས་པའི། །ཞུས་པའི་ལན་དེ་
བདག་ལ་གསུངས། །ཞེས་པ་དང་། རྡེག་པར་བྱེད་པས་རྡེག་པ་འཐོབ། །ཅེས་བྱ་བ་
ལ་སོགས་པ་གསུངས་སོ། །ལྷ་ཞིག་གིས་གཞན་ལ་རྡེག་པར་བྱེད་པ་སྟེ། དབྱུག་པ་
དང་མཚོན་ཆ་ལ་སོགས་པ་རྣམ་པ་སྣ་ཚོགས་ཀྱིས་རྡེག་པར་བྱ་བས་སོ། །བརྡེག་
པ་དེས་ཀྱང་ཕལ་ཆེར་འདི་ཉིད་དུ་བདག་ཉིད་ལ་རྡེག་པ་འཐོབ་སྟེ། ལོངས་སྤྱོད་དང་
འཚོ་བ་རྣམས་འཕྲོགས་པར་བྱེད་པའོ། །འདིར་གཟུགས་ཅན་སྙིང་པོ་དང་མ་སྐྱེས་
དགྲ་ཡང་ཕན་ཚུན་དུ་བརྗོད་པར་བྱའོ། །ལུས་ཀྱི་གནོད་པའི་སྐྱོན་བསྟན་ནས་ངག་གི་
གནོད་པ་སྨྲས་པ། འཁོན་དུ་འཛིན་པ་ནི་འཁོན་དུ་གཟུང་བ་སྟེ་ཞེ་སྡང་དང་འབྲེལ་བ་
གང་ལ་ཡོད་པ་ནི་འཁོན་ཅན་ཏེ། གཞན་ལ་ཚིག་ངན་དང་མཚང་འདྲུ་བ་ལ་སོགས་
པས་གཞན་གྱི་རྒྱུད་ལ་འཁོན་སྐྱེས་པ་ཞེས་བྱ་བའི་དོན་ཏོ། །དེ་འཁོན་དུ་འཛིན་པ་
དེས་འཁོན་ཅན་མཐོང་སྟེ། ཉམས་སུ་མྱོང་བ་སྐྱེད་པ་ཡིན་ནོ། །ཇི་ལྟར་དེ་གང་དག་
གི་གནས་སྐབས་ལ་གཞན་ལ་འཁོན་དུ་འཛིན་པ་དེ་བཞིན་དུ་གཞན་དེ་ཡང་ནང་དུ་



འཁུ་བའི་ཚོམས་ཀྱི་རྣམ་པར་འགྲེལ་པ། 103
A
འཁོན་དུ་འཛིན་པར་འགྱུར་ཏེ་དྲུག་སྡེ་བཞིན་ནོ། །དེ་བཞིན་གཤེ་བས་གཤེ་བ་སྟེ། །
ཞེས་བྱ་བ་ནི་ཚིག་རྩུབ་པོ་བརྗོད་པ་ནི་གཤེ་བའོ། །དེ་གང་སྨྲ་བ་དེ་ནི་གཤེ་བ་སྟེ།
གཤེ་བར་བྱས་པའི་འོག་ཏུ་བདག་ལ་གཞན་ལས་གཤེ་བ་འཐོབ་པར་འགྱུར་ཏེ། གང་
དེ་གཤེ་བ་ནི་བྷ་ར་དྷ་ཛ་ལ་སོགས་པ་བཞིན་ནོ། །ཁྲོ་བར་བྱེད་ལ་ཁྲོ་བ་འབྱུང༌། །ཞེས་
བྱ་བ་ནི་གང་ལ་ལ་གཞན་དག་ལ་ཁྲོ་བར་བྱེད་པ་སྟེ། ཁྲོ་བར་བྱེད་པའི་སྐྱེ་བོ་ངན་པས་
ཕྱིར་ཡང་འཐོབ་པར་འགྱུར་ཏེ། ཉེ་དགའ་ལ་སོགས་པ་བཞིན་ནོ། །དེ་ལ་འདིར་ནི་
དགེ་སྦྱོང་བྱེད་པའི་ཆོས་བཞི་བསྟན་ཏེ། གོ་རིམས་བཞིན་དུ་བརྡེག་པ་ལ་སླར་བརྡེག་
པར་མི་བྱ་བ་དང་། མཚང་འདྲུ་བ་ལ་སླར་མཚང་འདྲུ་བར་མི་བྱ་བ་དང་། གཤེ་བ་ལ་
སླར་གཤེ་བར་མི་བྱ་བ་དང་། ཁྲོ་བ་ལ་སླར་ཁྲོ་བར་མི་བྱ་བ་དང་། གཞན་དུ་ན་གནོད་
པ་འཐོབ་པར་འགྱུར་བའོ། །མི་ཤེས་པའི་རྒྱུད་ལས་ནི་འཁུ་བ་ཐམས་ཅད་འབྱུང་ངོ་
ཞེས་བསྟན་པའི་ཕྱིར། འདི་གཞན་དགེ་སྦྱོང་ཞེས་བྱ་བ་ལ་སོགས་པ་སྨོས་སོ།།
1 འདི་གཞན་དགེ་སྦྱོང་བྱིས་པ་སྟེ།།
དམ་པའི་ཆོས་ལ་མི་མཁས་པ།།
ཡོངས་སུ་ཚེ་ཐུང་འདི་ལ་ཡང་།།
གྱི་ནའི་ཕྱིར་ནི་འཁོན་པར་བྱེད།༤།
ཡུལ་ཀོ་ཤཱམྦྷིའི་དགེ་སློང་དག་ལས་བརྩམས་པ་ཡིན་ཏེ། དགེ་སློང་དག་སྔོན་བྱུང་
བའི་དུས་ན་ཀ་ཤིའི་རྒྱལ་པོ་ཚངས་པས་བྱིན་ཞེས་བྱ་བ་དང་། ཀོ་ས་ལའི་རྒྱལ་པོ་
དིར་གི་ལ་ཞེས་བྱ་བ་ཕན་ཚུན་མི་མཐུན་པར་གྱུར་ཏེ། རྒྱ་ཆེར་དིར་གི་ལའི་མདོ་དང་
ལུང་བར་མ་ལས་འབྱུང་སྟེ། དེ་ཉིད་སྨྲས་པ། ཇི་ལྟར་ཡང་བཅོམ་ལྡན་འདས་ཀྱིས་དེ་
སྐད་དུ་གསུངས་པ་དེ་ལྟར་ན་ཡང་བདག་ཅག་གིས་ནི་ནུས་སོ་ཞེས་པ་ནས་ཇི་སྲིད་



104 ཆེད་དུ་བརྗོད་པའི་ཚོམས་ཀྱི་འགྲེལ་པ།
དུ་ཚིགས་སུ་བཅད་པ་བཅུ་གཉིས་གསུངས་སོ། །གང་བྱིས་པ་རྣམས་ཀྱི་འཆིང་བ་
དང་འཁོན་དེ་སྨྲས་པ། འདི་གཞན་ཞེས་བྱ་བ་ནི་ཐོས་པ་མེད་པ་སྟེ། ཆོས་ཞེས་བྱ་
བ་འདི་དང་སྦྱར་རོ། །དམ་པའི་ཆོས་མ་མཉན་པས་ནི་གཅིག་ཏུ་དང་པོར་འཁོན་
བྱེད་པ་དང་འབྲེལ་བ་ཡིན་གྱི་གཞན་མ་ཡིན་ནོ་ཞེས་བྱ་བའི་དོན་ཏོ། །འདི་གཞན་
ཞེས་བྱ་བ་ནི་གཞན་གྱི་ཕྱིར་མ་ཡིན་པ་སྟེ། མ་ཐོས་པ་ནི་མི་ཉན་པའོ། །མི་སེམས་
པ་དང་མི་བསྒོམ་པ་ལ་སོགས་པ་ཡང་སྲིད་པའི་ཕྱིར་འདིར་སོགས་པའི་སྒྲས་
བརྗོད་དོ། །གང་ཞིག་དེ་ལྟར་འཁོན་དུ་བྱེད་པ་ཡིན་ཞེ་ན། བྱིས་པ་ཞེས་བྱ་བ་ཡིན་
ཏེ༑ བྱིས་པའི་མཚན་ཉིད་ནི་མི་མཁས་པ་ཞེས་བྱ་བ་སྟེ་རྣམ་པར་མི་ཤེས་པའོ། །
དེ་གང་ཡིན་ཞེ་ན་དོན་གྱི་དེ་ཉིད་ཅུང་ཟད་ཀྱང་མི་རིག་པ་ཡིན་ཏེ། དམ་པའི་ཆོས་
ཞེས་བྱ་བ་འདིར་ཡང་རྗེས་སུ་འབྲང་ངོ༌།།
ཐོས་པ་ཉམས་པ་དང་མ་ཐོས་པ་ཡོངས་སུ་བརྟག་པ་ཡང་མི་རིག་པའི་ཕྱིར་
ཏེ༑ གང་གིས་དེ་ལྟར་དམ་པའི་ཆོས་མི་ཤེས་པ་ཡིན་པས་དེ་ཉིད་བྱེད་པ་ཡིན་ནོ། །
གང་ཡང་དེ་མངོན་པར་ཤེས་པ་དེ་ནི་ནམ་ཡང་ད་ལྟར་གྱི་སྤྱོད་པ་དེས་སྤྱོད་པར་མི་
བྱེད་དོ། །བྱིས་པ་ཞེས་བྱ་བ་ཡང་རིག་པས་ཐོབ་པའི་ཤེས་པ་མེད་པའི་ཕྱིར་སྨྲས་པ།
ཡང་དག་པར་མངོན་པར་ཤེས་པ་མེད་པས་ཏེ། གཞན་ལས་ཤེས་པ་མེད་པའོ། །
གལ་ཏེ་ཤིན་ཏུ་ཚེ་རིང་བ་ཡིན་ཏེ། དེ་བས་ན་ཚེའི་དྲེགས་པས་རློམ་པར་འགྱུར་ཏེ་
འཁོན་དུ་འཛིན་པར་བྱེད་དོ་ཞེ་ན། ཡོངས་སུ་ཚེ་ཐུང་འདི་ལ་ཡང་། །ཞེས་བྱ་བ་
སྨོས་ཏེ། འདི་ལ་ཞེས་བྱ་བ་ནི་ཡོངས་སུ་སྣང་བའི་རྣམ་པ་འདིས་ཡུན་ཤིན་ཏུ་ཐུང་
བར་གནས་པའི་སྲོག་ཡོད་ཀྱང་བླུན་པས་འཁོན་པར་བྱེད་དོ། །གྱི་ནའི་ཕྱིར་ཞེས་
བྱ་བ་ནི་སེམས་ཅན་གཞན་དག་ལྷན་ཅིག་གྱི་ན་ཙམ་ལ་ཀུན་དུ་འཁྲུག་པའི་རྒྱུ་དེས་



འཁུ་བའི་ཚོམས་ཀྱི་རྣམ་པར་འགྲེལ་པ། 105
བདག་ལ་རྗེས་སུ་འཆིང་བར་བྱེད་དོ། །འཁོན་པའི་འབྲས་བུ་འཐབ་པ་ལ་སོགས་པ་
ནི་མ་ཐོས་པ་དང་མི་ཤེས་པ་ལས་འབྱུང་ངོ་ཞེས་བསྟན་པའི་ཕྱིར། འདི་ནི་མཆོག་
ཅེས་བྱ་བ་ལ་སོགས་པ་སྨོས་སོ།།
འདི་ནི་མཆོག་ཅེས་བསམས་ནས་སུ།། །།
སོ་སོར་སྨྲ་ཞིང་མཐུན་འཇུག་པས།།
འདི་ན་དགེ་འདུན་འབྱེད་པའི་ཚེ།།
ཅི་ཕྱིར་སྟོབས་མེད་སེམས་མི་བྱེད།༥། །
སོ་སོར་སྨྲ་ཞིང་ཞེས་བྱ་བ་ནི་སོ་སོ་ཐ་དད་པའི་རྣམ་པའི་སྒྲ་ཡོད་པ་དེ་ནི་སོ་སོར་
སྨྲ་བ་ཉིད་དེ། ཁྱེད་ཅག་གི་ནང་ནས་འདི་དག་ཁ་ཅིག་ནི་ཕན་ཚུན་རྣམ་པ་སྣ་ཚོགས་
ཀྱིས་མི་མཐུན་པའི་ཚིག་རྩུབ་པོ་ལ་སྤྱོད་པར་གྱུར་ཅེས་བྱ་བའི་དོན་ཏོ། །མཐུན་པར་
འཇུག་པ་ནི་མཉམ་དུ་འཇུག་པ་སྟེ། གང་དུ་འཐབ་པར་འདོད་པ་དང༌། ཕྱིར་རྒོལ་
བར་འདོད་པ་དང་། ཧ་ཅང་མི་མྱུར་བ་དང་མི་མགྱོགས་པས་རྣམ་པར་འཁྲུག་པ་ལ་
འཇུག་པར་འགྱུར་ཏེ། འཐབ་མོ་དེ་དག་ནི་མྱུར་དུ་ཞི་བར་འགྱུར་གྱི་གཞན་ནི་མ་ཡིན་
ནོ༑ ༑འཐབ་མོ་འདི་དག་ཀྱང་ཇི་ལྟ་བུ་ཞེ་ན། དགེ་སློང་དག་ཁྱེད་ཅག་གི་ནང་ནས་ཁ་
ཅིག་གིས་འདི་ལྟ་བུ་ཞེས་བྱ་བ་སྨྲས་ཏེ། འདི་ནི་མཆོག་ཅེས་བསམས་ནས་སུ། །
ཞེས་བྱ་བ་གལ་ཏེ་འདི་གཞན་གྱི་ཕྱོགས་ཀྱིས་བྱས་པ་ནི་མཆོག་མ་ཡིན་ནོ་ཞེས་ཇི་
སྟེ་དེ་ལྟར་ཕན་ཚུན་མངོན་པར་ཞེན་པས་བསམ་པ་སྟེ་རྩིས་པ་དང་། ལྷག་པར་གྲོལ་
བ་ཞེས་བྱ་བའི་དོན་ཏོ། །འདི་སྐད་སྟོན་ཏེ། གལ་ཏེ་ཁྱེད་ཅག་ཁོ་ནས་ཇི་ལྟར་ཁྱེད་
ཅག་གི་ཕྱོགས་ལ་སོ་སོར་སྨྲ་ཞིང་མཐུན་པར་འཇུག་པར་མི་འགྱུར་གང་དུ་ཡང་དེ་
ལྟར་བསམ་པ་ཡིན་ཞེ་ན། སྨྲས་པ། ཁྱེད་ཅག་ཉིད་ཀྱིས་དགེ་འདུན་འབྱེད་པའི་ཚེ། །



106 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཞེས་བྱ་བ་སྨོས་སོ། །འདི་ཞེས་བྱ་བ་ནི་གང་གི་ཕྱིར་ཞེས་བྱ་བའི་དོན་ཏོ། །གང་དུ་
དེ་བཞིན་གཤེགས་པའི་ཉན་ཐོས་ཀྱི་དགེ་འདུན་འབྱེད་པས་རྩོལ་བར་བྱེད་པ་དང་།
ཚོགས་པ་མེད་ཅིང་སྐབས་ལ་དམིགས་པར་གྱུར་པ་དེ་འོན་ཀྱང་ཁྱེད་ཅག་ཅིའི་ཕྱིར་
འདི་གཞན་གྱིས་བྱས་པ་མཆོག་མ་ཡིན་པ་དང་། བདག་གིས་བྱས་པ་ཡང་མཆོག་
ཡིན་ཞེས་བསམས་པར་བྱེད། ཨེ་མའོ་ཀྱི་ཧུད་རྨོངས་པ་ཞེས་བྱ་བའི་དོན་ཏོ། །
འདི་ནི་ཞེས་བྱ་བ་ནི་འདི་ཉིད་དགེ་འདུན་ཏེ། ཐར་པའི་ལམ་བསྒོམ་པར་ནུས་
པ་ཡིན་ཏེ། བདག་མེད་པ་ལ་ལྷག་པར་མོས་པས་སོ། །མུ་སྟེགས་ཅན་ལ་སོགས་པ་
ནི་དགེ་འདུན་མ་ཡིན་ནོ་ཞེས་མཚོན་པ་ཡིན་ཏེ། འཐབ་མོ་ཞི་བར་བྱ་བ་མཚོན་པའོ།།
ཅི་ཕྱིར་སྟོབས་མེད་སེམས་མི་བྱེད། །ཅེས་བྱ་བ་ནི་ཁྱེད་ཅག་གི་ནང་ནས་གང་ལ་
ལ་བདག་ཉིད་ལ་ཡང་ཉམ་ཆུང་བ་སྟེ། ཅིའི་ཕྱིར་མི་ཤེས་པ་དང་མི་དམིགས་པའོ། །
གལ་ཏེ་ཁ་ཅིག་བདག་ཉིད་ལ་བདག་ཉིད་ཤེས་པས་སྟོབས་མེད་པ་ནི་ནུས་པ་མེད་
པ་སྟེ། མི་རྟག་པ་ལ་སོགས་པའི་སྐྱོན་གཞན་གྱི་དབང་ཉིད་དུ་བྲན་དང་དམན་པར་
ཤེས་པར་བྱས་ནས་ང་རྒྱལ་དེ་དང་བྲལ་བར་འགྱུར་ཏེ། དེས་ན་དེ་དག་ཡན་ལག་
མ་ཚང་བའི་ཕྱིར་སྨྲས་པ་ཡིན་ཏེ། ཕྱོགས་གཅིག་བཞིན་དུ་ཕྱོགས་ཀྱིས་ནི་རྩོད་པ་
འཕེལ་བར་འགྱུར་རོ། །དེ་ལྟར་ཕྱོགས་དང་གཞན་ཉིད་ཀྱིས་བྱེ་བར་གྱུར་པ་ནི་ཡང་
ཕྱིས་འདུམ་པར་འགྱུར་བ་མེད་དེ་ས་བོན་བསྲེགས་པའི་མྱུ་གུ་མི་འབྱུང་བ་བཞིན་ནོ་
ཞེས་རྟོགས་པ་ལ། རུས་པ་གཅོག་ཅིང་ཞེས་བྱ་བ་ལ་སོགས་པ་སྟེ། །
རུས་པ་གཅོག་ཅིང་སྲོག་གཅོད་ལ།།
རྟ་ཕྱུགས་ནོར་ནི་འཕྲོག་པ་དང་།། ཁ་ན་
ཡུལ་འཁོར་འཇོམས་པར་བྱེད་པ་ཡང་།།
ཕྱི་ནས་འཇལ་དུམ་བྱེད་པ་ལྟར། ༦།



འཁུ་བའི་ཚོམས་ཀྱི་རྣམ་པར་འགྲེལ་པ། 107
རུས་པ་བཅག་པ་ཡིན་པས་རུས་པ་གཅོག་པ་སྟེ་དགྲ་དེ་དག་ཡང་འདུམ་པར་འགྱུར་
ཏེ༑ དཔེར་ན་ཀ་ཤི་ཀ་དང་ཀོ་ས་ལའི་རྒྱལ་པོ་བཞིན་ནོ། སྲོག་གཅོད་ལ་ཞེས་བྱ་བ་
ནི་སྲོག་ལ་སོགས་པ་འཕྲོག་པ་ཙམ་ཡང་འདུམ་པར་འགྱུར་ཏེ། འདི་དག་གཅིག་
ལ་གཅིག་རྣམ་པར་འཁྲུག་པར་བྱེད་པ་ཡང་ཕྱིས་དགའ་བ་སྒྲུབ་པར་བྱེད་དོ། །དེའི་
ཡོ་བྱད་ཉམས་པ་ཡང་སྒྲུབ་པར་བྱེད་པའི་ཕྱིར་སྨྲས་པ། རྟ་དང་ཕྱུགས་དང་། ནོར་
འཕྲོག་པའི་ངང་ཚུལ་གང་ལ་ཡོད་པ་དེ་ནི་དེ་དག་གོ །རྟ་ལ་སོགས་པའི་སྐྱེ་བའི་
གནས་འཇིག་པར་བསྟན་པའི་ཕྱིར། ཡུལ་འཁོར་འཇོམས་པར་བྱེད་པ་ཡང་། །ཞེས་
བྱ་བ་སྨོས་ཏེ། ཡུལ་ཡང་ཕན་ཚུན་འཇིག་པར་བྱེད་དོ། །ཕྱི་ནས་ཞེས་བྱ་བ་ནི་དེའི་
འོག་ཏུ་སྟེ། དེ་དག་གྱི་ན་ཙམ་གྱི་རྣམ་པས་འདུམ་པར་འགྱུར་ཏེ། མཇལ་དུམ་ནི་ཕྲད་
པ་དང་དགའ་བ་དང་བྱམས་པ་ཞེས་བྱ་བའི་དོན་ཏོ། །
མཁས་པས་བརྟགས་ཤིང་གསུངས་པའི་ཚིག།
སྤྱོད་ཡུལ་སྟོན་པར་བྱེད་པ་ཡི།། ཐུགས་
ཆོས་འདི་རྣམ་པར་ཤེས་ན་གོ།
ཁྱེད་ཅག་ཅི་ཕྱིར་བྱེད་མི་འགྱུར།༧།
ཁྱེད་ཅག་ཅི་ཕྱིར་བྱེད་མི་འགྱུར། །ཞེས་བྱ་བ་ནི་ཁྱིམ་ན་གནས་པ་སྟེ། འདི་ལྟར་
འདོད་པའི་སེམས་ཀྱིས་ཁྱིམ་ཀུན་དུ་བཟུང་བ་ཡང་དེ་ལྟར་འདུམ་པར་བྱེད་ན། ཁྱེད་
ཅག་ཁྱིམ་ཡོངས་སུ་སྤངས་པར་གྱུར་ཀྱང་རྒྱུ་གང་གིས་འདུམ་པར་མི་བྱེད་ཅེས་སོ།།
ཐོས་པ་ཉུང་བའི་ཕྱིར་རོ་ཞེ་ན། ཡང་ཆོས་འདི་རྣམ་པར་ཤེས་ན་གོ་ཞེས་བྱ་བ་སྨོས་
ཏེ༑ ཁྱེད་ཅག་གིས་ཡན་ལག་བཅུ་གཉིས་བསྟན་པའི་ཆོས་ཕྱིན་ཅི་མ་ལོག་པར་
ཁོང་དུ་ཆུད་པར་གྱུར་ཀྱང་རྒྱུ་གང་གིས་འདུམ་པར་མི་བྱེད་ཅེས་སོ། །ཐོས་པ་ཉུང་



108 ཆེད་དུ་བརྗོད་པའི་ཚོམས་ཀྱི་འགྲེལ་པ།
་
བའི་ཕྱིར་རོ་ཞེ་ན། ཡང་ཆོས་འདི་རྣམ་པར་ཤེས་ན་གོ །ཞེས་བྱ་བ་སྨོས་ཏེ། ཁྱེད་
ཅག་གིས་ཡན་ལག་བཅུ་གཉིས་བསྟན་པའི་ཆོས་ཕྱིན་ཅི་མ་ལོག་པར་ཁོང་དུ་ཆུད་
པར་གྱུར་ན་ཞེས་པའོ། །ཡུལ་ཀོ་ཤཱནྡྲིའི་དགེ་སློང་མདོ་སྡེ་འཛིན་པ་དང་། འདུལ་
བ་འཛིན་པ་དང༌། མ་མོ་འཛིན་པ་མི་བཟད་པ་རྣམ་པར་གནོན་པ་ཞེས་བྱ་བ་ལུང་
ལས་འབྱུང་ངོ༌། །མདོ་སྡེ་ལ་སོགས་པ་ཐམས་ཅད་ལ་ཡང་རྣམ་པ་ཐམས་ཅད་དུ་
རྩོད་པ་སྨད་དེ། དགེ་སློང་དག་འཐབ་པ་དང་མཚང་འདྲུ་བར་མ་བྱེད་ཅིག་ཅེས་བྱ་བ་
ལ་སོགས་པ་བསྟན་པས་སོ།། །།
ཇི་ལྟ་བུ་ཆོས་རྣམ་པར་ཤེས་པ་དང་། བསྟན་པའི་ཆོས་དེ་ཡང་ཇི་ལྟ་བུ་ཞེ་ན།
མཁས་པས་བརྟགས་ཤིང་ཞེས་བྱ་བ་ལ་སོགས་པ་སྨོས་ཏེ། བརྟགས་ཤིང་ཞེས་བྱ་
བ་ནི་མཆོག་ཏུ་བརྟགས་ཤིང་བརྟགས་པ་སྟེ། རིགས་པ་དང་འབྲེལ་བ་ཞེས་བྱ་བའི་
དོན་ཏོ། །མཁས་པ་ཞེས་བྱ་བ་ནི་བློ་གསལ་བ་སྟེ། མཁས་པས་ནི་དེ་གསལ་བར་
བྱེད་པ་དང་། ཡང་དག་པར་སྟོན་པར་བྱེད་པ་དང་། ལེགས་པར་འཆད་པར་བྱེད་
དོ༑ ༑ཚིག་ནི་ངག་སྟེ་དེ་ཉིད་ཤེས་པ་དང་ལྡན་པས་བཤད་པ་སྟེ། ཇི་སྐད་དུ་བཤད་ན་
ཤེས་པར་འགྱུར་བ་སྟེ། སྟོན་པར་བྱེད་ན་ཞི་བའི་ཚིག །ཅེས་གསུངས་པའོ། །ཚིག་
ཅེས་བྱ་བ་ནི་བསྟན་པའི་ཆོས་ཏེ། དེ་ཉིད་ཡང་ཁྱད་པར་ནི། །སྤྱོད་ཡུལ་སྟོན་པར་
བྱེད་པ་ཡི། །ཞེས་བྱ་བ་སྟེ། དྲན་པ་ཉེ་བར་གཞག་པ་བཞི་ལ་གནས་པ་ནི་འཕགས་
པའི་ཆོས་འདུལ་བའི་སྤྱོད་ཡུལ་ཞེས་བརྗོད་དེ། དེ་སྟོན་པའི་ཚུལ་གང་ལ་ཡོད་པའི་
དེའོ། །ཁྱད་པར་གྱི་དོན་དང་ལྡན་པ་འདིས་སྟོན་པ་ཡིན་ནོ། །གང་གི་དོན་དུ་ཡང་
ཐུབ་པ་མཆོག་གིས་བསྟན་པ། །



འཁུ་བའི་ཚོམས་ཀྱི་རྣམ་པར་འགྲེལ་པ། 109
ཁྱོད་ནི་མི་མཁས་ལུགས་ཅན་ཏེ། །
ཁ་བྱ་ཡིས་ནི་རྩོལ་བྱེད་པ།།
ཕ་རོལ་པོ་དག་མི་ཤེས་པས། །
བདག་ནི་འདི་ལ་བརྩོན་པར་བྱེད།།
འདི་ན་མཁས་པ་གང་ཡིན་པ།།
དེ་དག་བཞམས་པའི་ཚིག་གིས་ཞི།ར། །
དེ་ཡི་དོན་ནི་རྩོལ་བྱེད་པ། །ཞེས་བྱ་བ་ལ་སོགས་པ་སྟེ། བྱེད་ཅིང་འདུག་པའོ། །
འདོད་ཆགས་ལ་སོགས་པའི་གཉེན་པོ་བསྟན་པའི་བྱ་བ་དེའི་རྗེས་སུ་འཇུག་པས་
ཉམས་སུ་མྱོང་བའི་ཕྱིར་རོ། །ཅིའི་ཕྱིར་འདོད་ཆགས་ལ་སོགས་པ་འདིས་བསལ་བ་
ཡིན་ཞེ་ན། འདི་ལྟར་ཁ་བྱ་ཡིས་ཞེས་བྱ་བ་ཤིན་ཏུ་ཕྱིན་ཅི་ལོག་པ་ཉིད་དེ། གཅིག་ཏུ་
སྲིད་པ་གསུམ་ལ་རྒྱབ་ཀྱིས་ཕྱོགས་པ་མེད་པའི་ཕྱིར་རོ། །དེ་ཡང་དག་པར་མ་གོ་
བས་རང་གི་དོན་མེད་པ་ཡིན་གྱི། གཞན་དུ་མ་ཡིན་ནོ་ཞེས་བསྟན་པའི་ཕྱིར། ལུས་
ཅན་ཞེས་བྱ་བ་སྨོས་ཏེ། གང་གི་ཚིག་ཀྱང་བདེན་པ་མ་ཡིན་པས་ཁྱེད་ཅག་ཉིད་
འཐབ་མོའི་ལུས་ཅན་ཐོབ་པར་བྱས་ཏེ། གང་གི་དེ་ཆད་པའི་བྱེད་པ་པོ་བླ་མ་གང་
གིས་བྱས་པ་དེ་ཁྱེད་ཅག་ཉིད་རྣམ་པར་འཁྲུག་པར་བྱས་སོ། །ཁྱོད་ནི་མི་མཁས་
ཞེས་བྱ་བ་ནི་ཁྱེད་ཀྱི་སྟོན་པ་དེ་ཡང་ཕྱིན་ཅི་མ་ལོག་པའི་དོན་མི་ཤེས་པ་ཡིན་ན།
དེ་ལ་བརྟེན་པའི་ཁྱེད་ཅག་ལྟ་སྨོས་ཀྱང་ཅི་དགོས་ཞེས་སྟོན་པ་ཡིན་ནོ། །ཅིའི་ཕྱིར་
དེ་མི་ཤེས་པ་ཡིན་ཞེ་ན། ཕན་ཚུན་རབ་ཏུ་འགལ་བ་ཡིན་ཏེ། ཇི་སྐད་དུ་བཤད་པ་མ་
དད་པའི་སེམས་ཀྱིས་ཞེས་བྱ་བ་ལ་སོགས་པ་སྟེ། དེ་ཉིད་བསྟན་པའི་ཕྱིར། ཕ་རོལ་
པོ་དག་ཅེས་བྱ་བ་ནི་ད་ལྟར་གྱི་ཕྱིར་རྒོལ་བ་ཉིད་དེ་རབ་ཏུ་ཞེ་སྡང་བས་གནོད་པ་
དང་སྡང་བའི་སེམས་ཡོད་པའོ།།



110 ཆེད་དུ་བརྗོད་པའི་ཚོམས་ཀྱི་འགྲེལ་པ།
འདིར་ཚིག་གམ་གསུང་རབ་དེའི་དོན་ལ་མི་ཤེས་པ་ཞེས་བྱ་བ་ནི་དོན་ནམ་
ཚིག་འབྲུ་ཇི་ལྟ་བ་བཞིན་དུ་མ་རྟོགས་པའོ། །གང་གིས་ཇི་ལྟ་བ་བཞིན་དུ་ཤེས་པ་
ཡིན་ཞེ་ན། སངས་རྒྱས་བཅོམ་ལྡན་འདས་དང་། འཕགས་པའི་ཉན་ཐོས་དེའི་རྗེས་
སུ་འཇུག་པ་དག་ནི་མ་གཏོགས་སོ་ཞེས་བསྟན་པའི་ཕྱིར། བདག་ནི་ཞེས་བྱ་བ་
སྨོས་སོ། །བདག་ཉིད་གནོད་སེམས་མེད་པས་འདི་ཉིད་རྟོགས་པའམ། །འདི་ཉིད་
སྒྲུབ་པ་ལ་བརྩོན་པར་བྱ་ཞིང་བྱ་བ་བྱེད་པའོ། །འདི་ན་མཁས་པ་གང་ཡིན་པ། །
ཞེས་བྱ་བ་ནི་འཕགས་པ་ཤཱ་རིའི་བུ་ལ་སོགས་པ་ཡང་སྟེ། གང་གང་དྲག་ཏུ་ནུས་
པ་དེས་དེར་བྱ་བ་ཡིན་ཏེ། འདིར་བདག་ཉིད་ཀྱིས་བྱ་བར་ནུས་པ་ཞེས་བྱ་བའི་དོན་
ཏོ༑ ༑འདི་ན་མཁས་པ་གང་ཡིན་པ། །དེ་དག་བཞམས་པའི་ཚིག་གིས་ཞི། །ཞེས་བྱ་
བ་སྟེ། ཕན་ཚུན་མཚམས་སྦྱོར་བའི་ཕོ་ཉ་དང་ཕོ་ཉའི་ལན་དང༌། བསྒོ་བ་དང་ཕྱིར་
བསྒོས་པའི་རྒྱུན་གྱིས་ནི་སེལ་བར་འགྱུར་ཏེ། རྩོད་བ་ཉེ་བར་ཞི་བར་འགྱུར་རོ་ཞེས་
བྱ་བའི་དོན་ཏོ།།
གཞན་དག་ནི་འདི་ན་དོན་གཞན་དུ་སྟོན་ཏེ། དེ་ཉིད་སྨྲས་པ། ཡུལ་ཀོ་ཤཱམཱི་
པའི་དགེ་སློང་གཉུག་མར་གནས་པ་གདུག་ཅིང་ཕ་རོལ་གནོན་པ་མདོ་སྡེ་འཛིན་པ་
ལ་སོགས་པ་འཁོར་དང་བཅས་པ་དང་། ཡངས་པ་ཅན་གྱི་གློ་བུར་དུ་འོངས་པ་དག་
ཀྱང་དེ་བཞིན་དུ་དེར་ལྷགས་པ་དང་། དེ་དག་མདོའི་ཚིག་གི་རྣམ་པར་དབྱེ་བའི་ཆེད་
དུ་རྩོད་པ་བྱུང་བར་གྱུར་ཏེ། དེ་ནས་ཀོ་ཤ་སྦི་པས་དེའི་སྐྱོན་བཙལ་བའི་ནང་ཁྲིམས་
བཅས་སོ། །དེ་ལ་ཡངས་པ་ཅན་གྱི་དགེ་སློང་དག་རྗེས་སུ་མི་འཇུག་སྟེ། དེས་ན་དེ་
དག་ལོ་བཅུ་གཉིས་སུ་རྩོད་པར་གྱུར་ཏོ། །དེ་ལ་ཀོ་ཤཱནྡྲི་པས་སྨྲས་པ། བདག་ཅག་
གི་མདོའི་རྣམ་པར་འགྲེལ་བ་ནི་དོན་དང་ལྡན་པ་ཡིན་ཞིང་དེ་སྐབས་ལ་བབ་པར་



འཁུ་བའི་ཚོམས་ཀྱི་རྣམ་པར་འགྲེལ་པ། 111
བྱས་པ་ཡིན་ནོ་ཞེས་ཡུལ་ཡངས་པ་ཅད་དག་ལ་མཚང་བྲུས་ནས་སྨྲས་པ། མཁས་
པས་བརྟགས་ཤིང་ཞེས་བྱ་བ་ལ་སོགས་པ་བརྗོད་དོ། །བརྟགས་པ་ནི་གཞན་གྱིས་
བརྟགས་པ་སྟེ། ཡོངས་སུ་མི་གསལ་ཞིང་རིགས་པ་དང་འབྲེལ་བ་མེད་པའི་ཕྱིར་
དང༌། མངོན་པར་འདོད་པའི་དོན་དང་ཚིག་འབྲུ་དང་མི་ལྡན་པའི་ཕྱིར་རོ།། དེ་
བརྟགས་ཤིང་གསུངས་པའི་ཚིག་གཅིག་པུར་མ་ཟད་དེ་མཁས་པ་ལྟར་སྣང་
བ་ཡང་ཡིན་ཏེ། མཁས་པ་ནི་བློ་དང་ལྡན་པ་སྟེ། དེར་སྣང་བ་གང་གི་ཚིག་སྟེ་མཁས་
པར་སྨོས་སོ། །འོན་ཀྱང་དེ་ལས་གཞན་པའི་སྐྱེ་བོ་དང་མཉམ་པ་ཐོབ་པར་འགྱུར་ཏེ།
མཁས་པའི་གཟུགས་བརྙན་ཏེ་འདིས་ན་མཁས་པ་ཞེས་པས་བྱས་པ་ཡིན་ནོ་ཞེས་
བྱ་བའི་དོན་ཏོ། །ཚིག་ནི་ངག་གོ། །སྤྱོད་ཡུལ་སྟོན་པར་བྱེད་པ་ཡི། །ཞེས་བྱ་བ་ནི་
གནས་སུ་བསྐྱེད་པ་དང་སྐབས་དང་ལྡན་པའི་ཕྱིར་རོ། །གལ་ཏེ་སྤྱོད་ཡུལ་སྟོན་པར་
བྱེད་པ་མ་ཡིན་ན་ནི། ཐམས་ཅད་ཀྱི་ཐམས་ཅད་དུ་རིགས་པ་དང་ལྡན་པ་མེད་པར་
འགྱུར་ཏེ། དེ་ལྟར་མཚང་འབྲུ་བར་བྱེད་དོ།།
ཀོ་ཤཱམཱི་པ་ལ་དེས་མཚང་བྲུས་ཏེ་སྨྲས་པ། ཁྱོད་ནི་མི་མཁས་ཞེས་བྱ་བ་ལ་
སོགས་པའོ། །ཁ་བྱ་ཡིས་ནི་རྩོལ་བྱེད་པ། །ཞེས་བྱ་བ་ནི་གཏི་མུག་གི་དབང་གིས་
རྗེས་སུ་མཐུན་པའི་མཆོག་ཉམས་པ་ནི་ཁ་བྱ་ཞེས་བརྗོད་དེ། ཁ་ནི་ཁའི་སྒོའི། རྩོལ་
བྱེད་པ་ཞེས་བྱ་བ་དེ་ནི་རབ་ཏུ་འབད་པའོ། །ཁྱེད་ཅག་གིས་ཁའི་བྱ་བ་གཅིག་པུར་
མ་ཟད་དེ། བསྟན་བཅོས་ཀྱི་དོན་ཡང་ཅུང་ཟད་རྟོག་པ་མེད་དེ། ངེས་པར་ཁྱེད་ཅག་
གཞན་གྱིས་བསྐུལ་བ་དང་གཞན་གྱི་ཚིག་གི་ལུགས་ཅན་ཏེ་གཞན་གྱི་དབང་དུ་
བྱས་པའོ། །ཁྱེད་ནི་མི་མཁས་ཞེས་བྱ་བ་ནི་ཁྱེད་ཅག་གིས་སྐུལ་བར་བྱེད་པའི་བླ་
མས་ཀྱང་ཅི་ཡང་མི་ཤེས་ཏེ། དེས་ཀྱང་རང་ཉིད་ཀྱིས་ཀྱང་ཅི་ཡང་མི་ཤེས་ན་དེས་



112 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཁྱེད་ཅག་ལ་ཅི་ཞིག་སློབ་པར་འགྱུར་ཞེས་སོ། །དེ་དག་གིས་དེ་ལ་ཡང་ལན་སྨྲས་
པ༑ ཕ་རོལ་པོ་དག་མི་ཤེས་པས། །ཞེས་བྱ་བ་ཡིན་ཏེ། གང་བདག་ཅག་དང་བདག་
ཅག་གི་འདྲེན་པ་ལ་ཚིག་ངན་པ་བརྗོད་པ་ནི་ཁྱེད་ཅག་སྟེ་ཕ་རོལ་པོ་ཉིད་ཅེས་བྱ་
བའི་དོན་ཏོ། །འདི་ལ་ཞེས་བྱ་བ་ནི་མདོའི་དོན་གྱི་དབྱེ་བ་ལའོ། །མི་ཤེས་པས་ཞེས་
བྱ་བ་ནི་དོན་གྱི་དེ་ཉིད་མི་ཤེས་པའོ། །དེས་ན། འདི་ལ་བདག་ནི་བརྩོན་པར་བྱེད།
ཅེས་བྱ་བ་སྨོས་ཏེ། བདག་ཉིད་འདིར་མངོན་པར་བརྩོན་པར་བྱེད་ཀྱི། བདག་ཅག་
མ་ཡིན་པར་ནི་ཚངས་པ་ལ་སོགས་པས་ཀྱང་འདི་བྱེད་པར་ནུས་པ་མ་ཡིན་ནོ།། །།
ཡངས་པ་ཅན་པ་དག་གིས་སྨྲས་པ། འདི་ན་ཞེས་བྱ་བ་ནི་གང་བྱ་བ་འདི་ལ་
ཡང་གང་དག་ཇི་ལྟ་བ་བཞིན་དུ་རྟོག་པ་དེ་དག་ཉིད་ཞི་བར་ཉེ་བར་འགྲོ་བ་ཡིན་
ནོ༑ ༑བཞམས་པའི་ཚིག་ཅེས་བྱ་བ་ནི་མཚམས་སྦྱོར་བར་བྱེད་པ་གང་དག་བྱེད་པ་
རྣམས་སྡུམ་པར་བྱེད་པ་ཡོད་པ་དེ་སྟེ་རྩོད་པའི་རྒྱུ་དེ་དག་ལ་ཉེ་བར་སྦྱོར་བ་ཉིད་དེ།།
དེ་མེད་ན་ནི་དེ་ཡང་མེད་དོ། །བཞམས་པའི་ཚིག་ཅེས་བྱ་བ་རྩོད་པའི་རྒྱུ་མཚང་འབྲུ་
བ་ལ་སོགས་པ་ཞེས་གཞན་དག་ཟེར་རོ། །ཐོས་པ་མེད་པ་ལས་ནི་མི་ཤེས་པའོ། །
མི་ཤེས་པ་ལས་ནི་གཞན་གྱིས་གནོད་པ་བྱས་པ་དྲན་པའོ། །དེ་ལས་ནི་འཁོན་ནོ། །
འཁོན་ལས་ནི་རྩོད་པ་སྟེ། དེ་ལྟར་བརྒྱུད་པ་དེ་བསྟན་པའི་ཕྱིར། བདག་ལ་ཁ་ཟེར་
ཞེས་བྱ་བ་ལ་སོགས་པ་སྨོས་སོ།།
།
བདག་ལ་ཁ་ཟེར་བདག་ལ་གཤེ།
བདག་ཕམ་བདག་ཕམ་བྱེད་པའོ་ཞེས།། ། །
འདི་གང་སེམས་ལ་འཛིན་བྱེད་པ།།
དེ་ཡི་འཁོན་ནི་ཞི་མི་འགྱུར། ༄༅།



འཁུ་བའི་ཚོམས་ཀྱི་རྣམ་པར་འགྲེལ་པ། 113
བདག་ལ་གཤེ་ཞེས་བྱ་བ་ནི་སྔོན་བདག་ཚིག་རྩུབ་པ་འདིས་སྨྲས་སོ་ཞེས་གནོད་པ་
བྱེད་པ་དྲན་པས་འཁོན་དུ་འཛིན་པའོ། །བདག་ལ་ཁ་ཟེར་ཞེས་བྱ་བ་ནི་སྨྲས་པ་སྟེ།
ཅི་ཞེ་ན། བདག་ནི་འདི་གང་དེའི་བྲན་ཡིན་པས་སྨྲས་པ་ལྟ་བུའོ། །བདག་ཕམ་ཞེས་
བྱ་བ་ནི་བདག་ཕམ་པར་བྱས་ཤིང་བསླས་པས་བརྙས་པ་བྱས་པའོ། །བདག་ཕམ་
བྱེད་པ་ཞེས་བྱ་བ་ནི་གཞན་གྱི་ལག་གིས་བདག་ལ་ཕམ་པར་བྱས་པ་སྟེ། གཞན་
བྱེད་དུ་བཅུག་པའི་ཚུལ་གྱིས་ཞེས་བྱ་བའི་དོན་དུ། འདི་གང་སེམས་ལ་འཛིན་བྱེད་
པ༑ ༑ཞེས་བྱ་བ་ནི་སྔར་བསྟན་པའི་རྣམ་པར་འགྱུར་བའི་མཚན་མས་གང་བྱིས་པ་
རབ་ཏུ་འཛིན་པ་ཡིན་ནོ། །དེ་ཡི་འཁོན་ནི་ཞི་མི་འགྱུར། །ཞེས་བྱ་བ་ནི་དེ་དག་གི་
རྩོད་པའི་རྒྱུ་ཟད་པར་མི་འགྱུར་རོ། །དེ་དག་བཟློག་པས་དཀར་པོའི་ཕྱོགས་ཀྱི་
ཚིགས་བཅད་སྨྲས་པ། །
བདག་ལ་ཁ་ཟེར་བདག་ལ་གཤེ།
།
བདག་ཕམ་བདག་ཕམ་བྱེད་པའོ་ཞེས།།
འདི་གང་སེམས་ལ་མི་འཛིན་པ།།
དེ་ཡི་འཁོན་ནི་ཞི་བར་འགྱུར།༡༠།
བདག་ལ་ཁ་ཟེར་བདག་ལ་གཤེ །ཞེས་བྱ་བ་ལ་སོགས་པ་སྟེ། རྟོགས་པར་སླའོ། །
ཅིའི་ཕྱིར་རྒྱུ་གང་གིས་ཁོང་ཁྲོ་བ་དང་འཁོན་དུ་འཛིན་པ་དེ་ཉིད་ཀྱིས་འཁོན་དུ་འཛིན་
པ་ཞི་བར་མི་འགྱུར་ཞེ་ན། འདི་ན་འཁོན་གྱིས་ཞེས་བྱ་བ་ལ་སོགས་པ་སྨོས་སོ།།
འདི་ན་འཁོན་གྱིས་འཁོན་ཅན་དག།
ནམ་ཡང་ཞི་བར་འགྱུར་བ་མེད།།
བཟོད་པས་འཁོན་ནི་ཞི་འགྱུར་བ།།
འདི་ནི་ཆོས་ཀྱི་རང་བཞིན་ཡིན།༡༡།



114 ཆེད་དུ་བརྗོད་པའི་ཚོམས་ཀྱི་འགྲེལ་པ།
གནོད་སྦྱིན་མོས་བུད་མེད་ཅིག་ཟིན་པའི་དབང་དུ་བྱས་ནས་འདི་གསུངས་ཏེ། གནོད་
སྦྱིན་མོ་དེས་སྨྲས་པ། གལ་ཏེ་འཁོན་ཁྱོད་ཀྱིས་བཏང་ན་ཁྱོད་ངས་བཏང་ངོ་ཞེས་པ་
དང༌། དེས་མི་གཏང་ངོ་ཞེས་བྱ་བ་ལ་སོགས་པ་སྟེ། དེའི་དབང་དུ་ཐུབ་པས་འདི་
གསུངས་སོ། །དེ་ཐོས་པས་གནོད་སྦྱིན་མོ་དུལ་བར་གྱུར་ཏོ། །མེད་ཅེས་བྱ་བ་ནི་
དགག་པའོ། །པ་ཞེས་བྱ་བ་ནི་གང་གི་ཕྱིར་ཏེ་དྲི་མས་དྲི་མ་སེལ་བ་དང་། མུན་པས་
མུན་པ་བསྩལ་བ་དེ་ནི་མེད་དེ། གཅིག་གི་བདག་ཉིད་ཡིན་པའི་ཕྱིར་རོ། །དེ་བཞིན་
དུ་འདིར་ཡང་འཁོན་ཏེ་གནོད་པ་དྲན་པ་ལས་སྐྱེས་པ་དེས་ཡིད་འཁྲུགས་པར་བྱེད་
པའི་རྒྱུ་དེས་ཏེ་ཚུལ་དེ་ཉིད་ཀྱིས་ནི་འཁོན་ཅན་དག་ཞི་བར་འགྱུར་བ་དང་སེལ་བར་
འགྱུར་བ་ཡོད་པ་ནི་མི་སྲིད་དེ། འདི་ན་ཞེས་བྱ་བ་ནི་འདོད་པའི་ཁམས་ཏེ། གོང་མ་
དག་ན་ནི་འཁོན་མེད་པའི་ཕྱིར་རོ། །ནམ་ཡང་ཞེས་བྱ་བ་ནི་དུས་གང་གི་ཚེ་ནའོ། །
དེ་ལྟ་ན་གང་གིས་ཞི་བར་འགྱུར་ཞེ་ན། བཟོད་པས་ཞེས་བྱ་བ་སྨོས་ཏེ། གཞན་གྱི་
གནོད་པ་ལ་བཟོད་པས་འཁོན་མེད་པ་སྟེ། སྒྲོན་མས་མུན་པ་བསལ་བ་བཞིན་ནོ། །
ཅི་ད་ལྟའི་སྦྱོར་བ་ཉིད་ཀྱིས་བསྟན་པ་ཡིན་ནམ། འོན་ཏེ་སྔོན་གྱི་སྤྱོད་པས་ཡིན་ཞེ་ན།
འདི་ནི་ཆོས་ཀྱི་རང་བཞིན་ཡིན། །ཞེས་བྱ་བ་སྨོས་ཏེ། འདིས་འཁོན་མེད་པ་ཡང་
འཁོན་རབ་ཏུ་ཞི་བའི་གྲངས་སུ་འགྲོ་བ་བསྟན་པ་ནི་དུས་རྟག་ཏུ་ཡོད་དོ། །སྔོན་གྱི་
སངས་རྒྱས་ཀྱིས་མ་མཛད་དེ་དམ་པའི་ཆོས་ཀྱི་རང་བཞིན་གསལ་བར་བྱེད་པའི་
ཕྱིར་རོ། །འཁོན་གྱིས་བྱས་པའི་ཉེས་དམིགས་མཐོང་བའི་མཁས་པ་ནི་གང་དུ་ཡང་
འཁོན་པར་མི་བྱེད་དོ་ཞེས་བསྟན་པའི་ཕྱིར་སྨྲས་པ། འཁོན་གྱིས་འཁོན་ཅན་ནམ་
ཡང་ཞི་མི་འགྱུར། །ཞེས་བྱ་བ་ལ་སོགས་པ་སྨོས་ཏེ། །



འཁུ་བའི་ཚོམས་ཀྱི་རྣམ་པར་འགྲེལ་པ། 115
འཁོན་གྱིས་འཁོན་ཅན་ནམ་ཡང་ཞི་མི་འགྱུར།།
འཁོན་མེད་རྣམས་ཀྱིས་འཁོན་ནི་ཞི་བར་བྱེད།། མ
ཤ་འཁོན་ཞུགས་པ་ལུས་ཅན་ལ་གནོད་པས།།
དེ་ཕྱིར་མཁས་པས་འཁོན་པར་མི་བྱའོ།༡༢།
འཁོན་གྱིས་འཁོན་ནི་ནམ་ཡང་སེལ་བར་མི་འགྱུར་ཏེ། མི་གཙང་བས་མི་གཙང་བ་
བཞིན་ཏེ། ཆོས་ཉིད་དེའི་རང་བཞིན་གྱིས་དེའི་རང་བཞིན་ནི་སེལ་བར་མི་འགྱུར་
རོ༑ །དེ་ལྟ་ན་གང་གིས་ཞི་བར་འགྱུར་ཞེ་ན། འཁོན་མེད་རྣམས་ཀྱིས་ཏེ། བཟོད་པ་
དང་བྱམས་པ་དང༌། སྙིང་རྗེ་བསྐྱེད་པ་ལ་སོགས་པས་སོ། །འཁོན་སེལ་བར་མི་
འགྱུར་བའི་སྐྱོན་ནི་ཤ་འཁོན་ཞུགས་པ་ཞེས་བྱ་བ་སྨོས་ཏེ། འཁོན་དང་འབྲེལ་བའོ། །
གནོད་པ་ནི་སེམས་ཅན་རྣམས་ལ་ཕན་པ་མ་ཡིན་པ་ཞེས་བྱ་བའི་དོན་ཏེ། གྲགས་
པ་མ་ཡིན་པ་ལ་སོགས་པ་བྱེད་པའི་ཕྱིར་དང་། སྦྲུལ་ལ་སོགས་པ་སྐྱེ་གནས་ངན་
པ་དང་གཟུགས་ངན་པ་ལ་སོགས་པའི་རྒྱུ་ཡིན་པའི་ཕྱིར་རོ། །དེ་བས་ན་རྒྱུ་དེ་ཉིད་
ཀྱིས་ནམ་ཡང་འཁོན་པར་མི་བྱ་སྟེ། མཁས་པ་ནི་བདག་ལ་ཕན་པར་འདོད་པ་དང་
བདེ་བར་འདོད་པའོ། །འཁོན་བསྟེན་པས་ནི་ཤིན་ཏུ་མི་བཟད་པའི་ངན་སོང་དུ་འགྲོ་
བ་ཡིན་ལ་དེ་བས་ན་རྙེད་པར་གྱུར་ན་ནི། རྟག་ཏུ་དམ་པ་དེ་དག་དང་བསྟེན་པར་བྱའོ་
ཞེས་བསྟན་པའི་ཕྱིར། བརྟན་པས་ལེགས་གནས་ཞེས་བྱ་བ་ལ་སོགས་པ་སྨོས་སོ།།
བརྟན་པ་ལེགས་གནས་ལྷན་ཅིག་སྤྱད་པ་ཡི།།
གྲོགས་པོ་མཁས་པ་གལ་ཏེ་རྙེད་ན་ནི།།
ཉོན་མོངས་ཐམས་ཅད་མངོན་པར་ཟིལ་མནན་ནས།།
དྲན་ལྡན་དགའ་བའི་ཡིད་ཀྱིས་དེ་དག་སྤྱད།༡༣།



116 ཆེད་དུ་བརྗོད་པའི་ཚོམས་ཀྱི་འགྲེལ་པ།
རྒྱལ་པོའི་ཁབ་ན་འཚོ་བྱེད་གཞོན་ནུས་བསྐྱེད་ལ་བུ་གཉིས་ཡོད་དེ། དེ་གཉིས་
ཀྱིས་གནང་བ་ཐོབ་སྟེ། གཅིག་ནི་དྲུག་སྡེ་ལས་རབ་ཏུ་བྱུང་ངོ༌། །གཅིག་ནི་ཀ་ཕི་
ལས་རབ་ཏུ་བྱུང་ངོ༌། །དེ་ལས་གཅིག་ནི་མི་དགེ་བའི་བཤེས་གཉེན་གྱི་སྐྱོན་གྱིས་
ཉམས་པར་གྱུར་ཏོ། །ཅིག་ཤོས་ནི་དམ་པ་དག་ལ་བརྟེན་པས་དེ་ལྟར་མ་ཡིན་ཏེ།
དེ་དེ་ལས་བརྩམས་ནས་ཚིགས་སུ་བཅད་པ་གཉིས་གསུངས་སོ། །གལ་ཏེ་རྙེད་ན་
ཞེས་བྱ་བ་ནི་དེ་ལྟར་དེ་ཁོན་སྤང་བར་གལ་ཏེ་འདོད་ན་ནི་དམ་པ་བཙལ་བར་བྱ་སྟེ།
གལ་ཏེ་ཐོབ་པར་གྱུར་ནའོ། །གྲོགས་པོ་མཁས་པ་ཞེས་བྱ་བ་ནི་རྟག་ཏུ་བྱེད་པ་དང་།
གུས་པའི་སྦྱོར་བ་གཉིས་ཀྱིས་བདག་ཉིད་ངན་པར་སྤྱོད་པ་དག་ལས་སྲུང་བ་ཡིན་
ཏེ༑ མཁས་པ་ནི་བག་ཡོད་པ་སྟེ། དེའི་གྲོགས་ནི་ཆེན་པོ་ཡིན་པའི་ཕྱིར་དགེ་བའི་
བཤེས་གཉེན་ཆེན་པོའོ། །ལྷན་ཅིག་སྤྱོད་པ་ནི་གང་གིས་གནས་གཅིག་ལ་རྟག་པ་
ཉིད་དུའོ།།
དེ་
བརྟན་པས་ཞེས་བྱ་བ་ནི་མཁས་པ་སྟེ། མི་འགྱུར་བ་དེ་ཉིད་ཀྱིས་དེའི་ཡོན་
ཏན་རྟོགས་པའི་ཕྱིར་རོ། །ཉོན་མོངས་ཐམས་ཅད་མངོན་པར་ཟིལ་མནན་ནས། །
ཞེས་བྱ་བ་ལ། ཀུན་ནས་འཛག་པའི་ཉོན་མོངས་པ་སྟེ། ཚད་ལ་སོགས་པའི་ཡོ་
བྱད་ཀྱིས་ངེས་པར་སྤང་བར་བྱ་བ་མ་ཡིན་ཏེ། དེ་དག་ཡང་མི་རྩོལ་བས་སྤང་བ་
སྟེ༑ ཆགས་པ་ཐམས་ཅད་ལས་སོ། །དེ་ཡང་སྤྱད་ཅེས་བྱ་བ་ནི་གྲོགས་པོ་མཁས་
པ་བསྟེན་པའོ། །ཇི་ལྟ་བུས་ཤེ་ན། དགའ་བའི་ཡིད་ཀྱིས་ཞེས་བྱ་བ་སྟེ་མགུ་བའི་
ཡིད་ཀྱིས་ཏེ། དེའི་སྤྱོད་པ་ཁྱད་པར་ཅན་མཐོང་བའི་ཕྱིར་རོ། །དྲན་ལྡན་ཞེས་བྱ་བ་
ནི་དྲན་པ་མངོན་དུ་བྱས་པ་སྟེ། དེའི་ལུང་ཁྱད་པར་ཅན་མ་བརྗོད་པའི་ཕྱིར་རོ། །འདི་
ནི་དྲན་པ་དང་ཤེས་བཞིན་དང་ལྡན་པར་བསྟན་ཏོ། །རྨོངས་པ་དག་ལ་ནི་མ་ཡིན་ཏེ།
དྲན་པ་ཉམས་པ་ཡོད་པའི་ཕྱིར་དམ་པ་དག་ལ་རྟེན་པར་བྱེད་པས་སོ། །



འཁུ་བའི་ཚོམས་ཀྱི་རྣམ་པར་འགྲེལ་པ། 117
བརྟན་པ་ལེགས་གནས་ལྷན་ཅིག་སྤྱད་པ་ཡི།། །།
གྲོགས་པོ་མཁས་པ་གལ་ཏེ་མ་རྙེད་ན།།
ཡུལ་འཁོར་ཡངས་པ་སྤངས་པའི་རྒྱལ་པོ་ལྟར།།
གཅིག་པུས་སྤྱད་བྱ་སྡིག་པ་མི་བྱའོ།༡༤། ་
བརྟན་པས་ལེགས་གནས་ཞེས་བྱ་བ་ལ་སོགས་པ་ནི་རྟོགས་པར་སླའོ། །ཡུལ་
འཁོར་ཡངས་བ་སྤངས་པའི་རྒྱལ་པོ་ལྟར། །ཞེས་བྱ་བ་ནི་དཔེར་ན་རྒྱལ་པོ་ཆེན་པོ་
ལེགས་མཐོང་ཤིན་ཏུ་རྒྱས་པའི་འཁོར་ལོས་སྒྱུར་བའི་རྒྱལ་སྲིད་སྤངས་ཏེ། ཆོས་
ལ་དད་ནས་ཡུལ་འཁོར་དང་ཡུལ་མི་རྒྱ་ཆེ་ཞིང་ཤིན་ཏུ་ཡངས་པ་རྒྱ་མཚོ་ཆེན་
པོ་བཞིའི་མཐས་གཏུགས་པ་སྤངས་ནས་གཅིག་ཏུ་སྤྱོད་པར་གྱུར་པ་དེ་བཞིན་དུ་
གཅིག་པུས་སྦྱད་པ་ནི་གྲོགས་མེད་པར་ཡང་འདུག་པར་བྱ་སྟེ། སྡིག་པ་དག་ནི་མི་
བྱ་བའོ། །སྡིག་ཅན་གྱི་སྐྱེ་བོ་ལ་བརྟེན་པས་ངན་པར་བསྩགས་པར་མི་བྱ་བ་ཡིན་
ཏེ༑ ངན་པར་སྤྱོད་པ་ཐམས་ཅད་ནི་མི་དགེ་བའི་བཤེས་གཉེན་ལ་རག་ལས་པའི་
ཕྱིར་རོ། །རྣམ་པ་ཐམས་ཅད་དུ་སྐྱེས་བུ་དགེ་བའི་གྲོགས་པོ་བཙལ་ཞིང་སྐྱེ་བོ་ངན་
པ་མ་ཡིན་ནོ་ཞེས་གསལ་བར་བསྟན་པའི་ཕྱིར། བདག་དང་མཐུན་པར་སྤྱོད་པ་
ཞེས་བྱ་བ་ལ་སོགས་པ་སྨོས་སོ།།
བདག་དང་མཐུན་པར་སྤྱོད་པ་ཡི།།
ཐུ བ ་
གྲོགས་བཟང་རྙེད་པར་མ་གྱུར་ན།།
བྱིས་པ་གྲོགས་སུ་མི་འགྱུར་བས།།
གཅིག་པུས་སྤྱོད་པ་བརྟན་པར་བྱ།༡༥། །
དགེ་སློང་ཞིག་གིས་སྐྱེས་བུ་དམ་པ་ལ་བརྟེན་པར་བྱའོ་ཞེས་བྱ་བ་ལ་སོགས་
པ་ཐོས་ནས་རང་གི་ཡུལ་དག་ཏུ་གྲོགས་བཟང་པོ་བཙལ་བ་ལས་གང་ཡང་མ་



118 ཆེད་དུ་བརྗོད་པའི་ཚོམས་ཀྱི་འགྲེལ་པ།
རྙེད་ནས། བཅོམ་ལྡན་འདས་གང་ན་བ་དེར་སོང་སྟེ་ཕྱིན་ནས་དོན་དེ་གསོལ་བ་
དང༌། དེའི་དབང་དུ་མཛད་ནས་འདི་གསུངས་སོ། །བཅོམ་ལྡན་འདས་ཀྱང་དེ་ཉིད་
བསྣམས་ཏེ། དགོན་པར་རྒྱུ་ཞིང་གཤེགས་པ་ན། གླང་པོ་ཆེ་རྒན་པོ་ཞིག་གླང་པོ་
ཆེ་གཞོན་པའི་ཚོགས་དག་གིས་རྣམ་པར་གཙེས་པ་ལས་སྐྱོ་བར་གྱུར་ཏེ། རང་གི་
ཚོགས་བོར་ནས་གཅིག་པུ་ཞིག་གཞན་གྱིས་མ་ཟོས་པའི་རྩི་ཐོག་ཟ་བ་དང་། ཤིན་
ཏུ་དངས་ཤིང་གཙང་བའི་ཆུ་འཐུངས་ལ་སེམས་ཁྲལ་བསྐྱུངས་པ་གཟིགས་ནས་
ཚིགས་བཅད་འོག་མ་གསུངས་སོ། །སྤྱད་པ་ཞེས་བྱ་བ་ནི་གལ་ཏེ་གྲོགས་པོ་དམ་
པ་ཐམས་ཅད་དུ་རྒྱུས་ཤིང་བཙལ་ཡང་འོན་ཀྱང་རྙེད་པར་མ་གྱུར་པ་ནི་ཐོས་པར་མ་
གྱུར་པའོ། །ཇི་ལྟ་བུ་ཞེ་ན། གྲོགས་བཟང་དག་དང་མཐུན་པའི་ཞེས་བྱ་བ་སྨོས་ཏེ།
བདག་དང་མཉམ་པ་ནི་བདག་དང་ཡོན་ཏན་མཉམ་པའི་གྲོགས་པོ་ཡང་ཡིན་ན་ཁྱད་
པར་དུ་གྱུར་པ་ལྟ་ཅི་སྨོས། བཟང་པོ་དང་མཉམ་པ་ནི་ཡིན་གྱི་གྲོགས་པོ་གཞན་ནི་
ཡོངས་སུ་སྤང་བར་བྱ་བའི་ཕྱིར་རོ།།
དེའི་བྱ་བ་དང་རྗེས་སུ་མཐུན་པ་སྨྲས་པ། གཅིག་པུས་སྤྱོད་པ་བརྟན་པར་བྱ། །
ཞེས་པ་སྟེ། དེ་ལྟ་བུའི་གནས་སྐབས་ན་ནི་མི་གཡོ་བར་འདུག་པར་བྱའོ། །ཅིའི་ཕྱིར་
ཞེ་ན། བྱིས་པ་གྲོགས་སུ་མི་འགྱུར་བས། །ཞེས་བྱ་བ་སྨོས་ཏེ། གང་གི་ཕྱིར་སྐྱེ་བོ་
ངན་པ་ལས་ནི་ཕན་འདོགས་པ་མེད་དོ། །གྲོགས་པོའི་དོན་ནི་ཕན་འདོགས་པ་ཡིན་
པའི་ཕྱིར་རོ། །ཡང་དག་པར་ན་སྐྱེ་བོ་ངན་པ་ནི་ཐམས་ཅད་ཀྱི་དགྲ་ཡིན་ཏེ་ལྷས་
བྱིན་ལ་ཕྱོགས་ཤིང་མ་ལ་སོགས་པ་བསྟེན་པས་མ་སྐྱེས་དགྲ་དང་འཕགས་སྐྱེས་པོ་
ལ་སོགས་པ་སྡུག་བསྔལ་བར་གྱུར་པ་ཡང་འདིར་བརྗོད་པར་བྱའོ། །འོ་ན་བྱ་བ་ལ་
སོགས་པ་ལ་ཡང་གྲོགས་པོའི་གནས་སྐབས་མེད་ན་ཅིའི་ཕྱིར་མི་རྣམས་ལ་ནི་ཡིན་
ཞེས་རྟོག་པ་ལ། གཅིག་པུས་སྤྱོད་པ་བྱེད་སླ་བས། །ཞེས་བྱ་བ་སྨོས་སོ།། དེ་དག་



འཁུ་བའི་ཚོམས་ཀྱི་རྣམ་པར་འགྲེལ་པ། 119
བྱིས་པ་གྲོགས་སུ་མི་འགྱུར་བས།།
གཅིག་པུས་སྤྱོད་པ་བྱེད་སླ་བས།།
མ་ཏང་དགོན་པའི་གླང་པོ་ལྟར།།
སེམས་ཁྲལ་བསྐྱུངས་ཏེ་གཅིག་བུ་སྤྱད།༡༦།
འཁུ་བའི་ཚོམས་ཏེ་བཅུ་བཞི་པའོ།། །།
གཅིག་པུར་འདུག་ཅིང་གནས་པ་ནི་དམ་པ་རྣམས་ཀྱིས་མཆོག་ཏུ་བསྔགས་པ་
ཡིན་ནོ། །བྱིས་པ་གྲོགས་སུ་མི་འགྱུར་བས། །ཞེས་བྱ་བ་ནི་མི་དགེ་བའི་བཤེས་
གཉེན་ལ་ནི་མ་ཡིན་ཏེ། དེ་ལ་བརྟེན་ན་ནི་དམ་པ་ཡིན་ཡང་དེའི་དབང་གིས་སྨད་པ་
ལ་སོགས་པ་འཐོབ་པའི་ཕྱིར་རོ། །དེས་ན་དེ་ཉིད་སྨྲས་པ། སེམས་ཁྲལ་བསྐྱངས་
ཏེ་གཅིག་པུ་སྤྱོད། །ཅེས་བྱ་བ་ཡིན་ཏེ། གང་གཅིག་པུ་སྐྱེ་བོ་ངན་པ་སྤངས་ཤིང་
གནས་པ་དེ་ནི་གདུང་བ་མེད་པར་གནས་པ་ཡིན་ནོ། །སེམས་ཁྲལ་ནི་སྤྲོ་བ་སྟེ།
ནམ་ཞིག་འདི་ལས་གྲོལ་ཞེས་དེ་ལྟ་བུའི་སེམས་ལ་གདུང་བ་དེ་དང་བྲལ་བའི་ཕྱིར་
སེམས་ཁྲལ་བསྐྱུངས་པའོ། །ཡང་ན་བསྐྱུངས་པའི་སྒྲ་ནི་དགག་པའི་དོན་ཏེ། ཇི་ལྟ་
བུ་ཞེ་ན། མ་ཏང་དགོན་པའི་གླང་པོ་ལྟར། །ཞེས་བྱ་བ་སྟེ། མ་ཏང་གི་ཞེས་བྱ་བ་ནི་
སྔོན་དགོན་པ་དེ་ན་དྲང་སྲོང་མ་ཏང་གི་ཞེས་བྱ་བ་གནས་པས་སོ། །ཡང་ན་དམོད་
པའི་སེར་བས་སྐྱེ་བོ་དང་ཡུལ་མང་པོ་བསྲེགས་པས་དགོན་པར་གྱུར་པ་སྟེ། དེ་ན་
གནས་པའི་གླང་པོ་ནི་དགོན་པའི་གླང་པོ་སྟེ། དེས་ཇི་ལྟར་རང་གི་ཁྱུ་སྤངས་ནས་
གཅིག་པུ་བག་སྐྱོང་ཞིང་རང་དགར་གནས་ལ་གདུང་བ་མེད་པ་དེ་བཞིན་ནོ། །འཁུ་
བའི་ཚོམས་ཏེ་བཅུ་བཞི་པའི་རྣམ་པར་འགྲེལ་པ་རྫོགས་སོ།། །།



ਉਥੇ ਕੋਈ ਅਸਰ ਨਹੀਂ ।



༄༅།།ཆེད་དུ་བརྗོད་པའི་ཚོམས་ལས་དྲན་པའི་ཚོམས་
ཞེས་བྱ་བ་བཞུགས་སོ།།
སངས་རྒྱས་ཀྱིས་ནི་བསྟན་པ་བཞིན།། །
གང་གི་དབུགས་དབྱུང་རྔུབ་དྲན་པ།།
ཡོངས་སུ་རྫོགས་པར་ལེགས་བསྒོམས་པས།།
རིམ་གྱིས་ཡོངས་སུ་བྱང་འགྱུར་ཏེ། །
སྤྲིན་བྲལ་ཉི་མ་ཟླ་བ་ལྟར།། ་
འཇིག་རྟེན་འདི་ན་ཀུན་ནས་གསལ།༡།
འགྲེང་དང་འདུག་དང་དེ་བཞིན་ཉལ་བ་དང༌།།
ལུས་དང་དེ་བཞིན་སེམས་ནི་འཇོག་བྱེད་ཅིང་།།
དགེ་སློང་དྲན་པ་དེ་ལེགས་འཇོག་པ་ན།།
སྔ་ཕྱིའི་ཁྱད་པར་རྣམས་ནི་འཐོབ་པར་འགྱུར།།
སྔ་ཕྱིའི་ཁྱད་པར་རྣམས་ནི་ཐོབ་གྱུར་ན།།
འཆི་བདག་རྒྱལ་པོས་བལྟར་ཡང་མེད་པར་འགྲོ།༢།
། :: 1:| ང་། འགན་



122 ཆེད་དུ་བརྗོད་པའི་ཚོམས་ཀྱི་འགྲེལ་པ།
ལུས་རྟོགས་དྲན་པ་ཉེ་བར་བཞག་ནས་སུ།།
རེག་པའི་སྐྱེ་མཆེད་དྲུག་ནི་བསྡམ་བྱས་ཏེ།།
གང་ཞིག་རྟག་ཏུ་མཉམ་པར་འཇོག་བྱེད་པ།།
དེ་བདག་ཉིད་ཀྱིས་མྱ་ངན་འདས་པ་རྟོགས། ༣།
གང་ཞིག་རྟག་ཏུ་རྣམ་པ་ཐམས་ཅད་དུ།།
ལུས་རྟོགས་དྲན་པ་ཉེ་བར་འཇོག་བྱེད་པ།།
བདག་ཉིད་མེད་ཅིང་བདག་གིར་འཛིན་པ་མེད།།
བདག་ཏུ་མི་འགྱུར་བདག་གིར་འཛིན་མི་འགྱུར།།
དེ་ལྟར་དགེ་སློང་མཉམ་འཇོག་མྱུར་དུ་ནི།།
ཡུལ་ལ་སྲེད་པ་དག་ལས་རྒལ་བར་འགྱུར།༤།
གང་ཞིག་དྲན་དང་ཤེས་བཞིན་མཉམ་འཇོག་དང༌།།
དགའ་དང་རབ་ཏུ་དང་བས་དུས་དུས་སུ།།
ཆོས་འདི་ལ་སྤྱོད་མེལ་ཚེ་བྱེད་པ་དེ།། བདག་
སྐྱེ་རྒ་རྣམས་ལས་རྒལ་བར་འགྱུར་ཞེས་གསུངས།༥།
དེ་ལྟས་རྟག་ཏུ་མེལ་ཚེ་བྱེད་སྟེན་ཅིང༌།། དེ་
དགེ་སློང་མཁས་པ་དྲན་ལྡན་བརྩོན་པ་ཡིས།།



དྲན་པའི་ཚོམས། 123
སྐྱེ་བ་ཀུན་ཏུ་སྦྱོར་བ་སྤངས་ནས་སུ།། །།
དེས་ནི་འདི་ལ་མྱ་ངན་འདས་པ་འཐོབ། ༦།
གཉིད་ལོག་དེ་དག་སད་པར་བྱེད་པ་ཡི།།
མེལ་ཚེ་བདག་ལས་ཁྱོད་ཉོན་ཅིག ། །
ཉལ་བས་མེལ་ཚེ་བྱེད་སླ་སྟེ།།
མེལ་ཚེ་བྱེད་ལ་འཇིགས་པ་མེད། ༧། །
ਸਾਲ
མེལ་ཚེ་བྱེད་པར་བརྩོན་པ་དང༌།།
ཉིན་མཚན་རྗེས་སུ་སློབ་བྱེད་ཅིང་།།
འཆི་བ་མེད་ལ་ལྷག་མོས་པའི།།
ཟག་པ་རྣམས་ནི་ཟད་པར་འགྱུར། །
གང་ཞིག་ཉིན་དང་མཚན་རྣམས་སུ།།
སངས་རྒྱས་རྗེས་སུ་དྲན་བྱེད་ཅིང༌།།
གང་དག་སངས་རྒྱས་སྐྱབས་སོང་བ།།
དེ་དག་མི་ཡི་རྙེད་པ་ཡིན། ༩།
༡



124 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཆེ
གང་ཞིག་ཉིན་དང་མཚན་རྣམས་སུ།། ་་་་་
ཆོས་རྣམས་རྗེས་སུ་དྲན་བྱེད་ཅིང་།།
གང་དག་ཆོས་ལ་སྐྱབས་སོང་བ།། །།
དེ་དག་མི་ཡི་རྙེད་པ་ཡིན།༡༠། །
།
གང་ཞིག་ཉིན་དང་མཚན་རྣམས་སུ།
དགེ་འདུན་རྗེས་སུ་དྲན་བྱེད་ཅིང་།།
གང་དག་དགེ་འདུན་སྐྱབས་སོང་བ།།
དེ་དག་མི་ཡི་རྙེད་པ་ཡིན། ༡༡།
།།
གང་ཞིག་ཉིན་དང་མཚན་རྣམས་སུ།།
སངས་རྒྱས་རྗེས་སུ་དྲན་བྱེད་པ།།
གོ་ཏ་མ་ཡི་ཉན་ཐོས་ཏེ། །
ལེགས་པར་སད་པས་སད་པར་འགྱུར། ༡༢།
གང་ཞིག་ཉིན་དང་མཚན་རྣམས་སུ།། ས་
ཆོས་རྣམས་རྗེས་སུ་དྲན་བྱེད་པ།།
གོ་ཏ་མ་ཡི་ཉན་ཐོས་དེ།།
ལེགས་པར་སད་པས་སད་པར་འགྱུར། ༡༣།



དྲན་པའི་ཚོམས། 125
་
གང་ཞིག་ཉིན་དང་མཚན་རྣམས་སུ། །
དགེ་འདུན་རྗེས་སུ་དྲན་བྱེད་པ།།
གོ་ཏ་མ་ཡི་ཉན་ཐོས་དེ།། །
ལེགས་པར་སད་པས་སད་པར་འགྱུར། ༡༤། །
གང་ཞིག་ཉིན་དང་མཚན་རྣམས་སུ།།
ཚུལ་ཁྲིམས་རྗེས་སུ་དྲན་བྱེད་པ།།
གོ་ཏ་མ་ཡི་ཉན་ཐོས་དེ།།
ལེགས་པར་སད་པས་སད་པར་འགྱུར། ༡༥། །
གང་ཞིག་ཉིན་དང་མཚན་རྣམས་སུ།།
གཏོང་བ་རྗེས་སུ་དྲན་བྱེད་པ།། །
གོ་ཏ་མ་ཡི་ཉན་ཐོས་ཏེ།
ལེགས་པར་སད་པས་སད་པར་འགྱུར།༡༦།
།
།
གང་ཞིག་ཉིན་དང་མཚན་རྣམས་སུ།། ཁ་
ལྷ་ནི་རྗེས་སུ་དྲན་བྱེད་པ།། །ས ་
གོ་ཏ་མ་ཡི་ཉན་ཐོས་དེ།། ལོ་མ ་ ལ་
ལེགས་པར་སད་པས་སད་པར་འགྱུར།༡༧། །



126 ཆེད་དུ་བརྗོད་པའི་ཚོམས་ཀྱི་འགྲེལ་པ།
གང་ཞིག་ཉིན་དང་མཚན་རྣམས་སུ།།
རྟག་ཏུ་ལུས་རྟོགས་དྲན་བྱེད་པ།། ན་
གོ་ཏ་མ་ཡི་ཉན་ཐོས་དེ།། :
ལེགས་པར་སད་པས་སད་པར་འགྱུར།༡༨། ་
གང་ཞིག་ཉིན་དང་མཚན་རྣམས་སུ།། བདེ་
རྟག་ཏུ་ཏིང་འཛིན་བཞི་དྲན་པ།། ་་ །
གོ་ཏ་མ་ཡི་ཉན་ཐོས་དེ།། ན་
ལེགས་པར་སད་པས་སད་པར་འགྱུར། ༡༩།
གང་ཞིག་ཉིན་དང་མཚན་རྣམས་སུ།།
འཚེ་བ་མེད་ལ་ཡིད་དགའ་བ།།
གོ་ཏ་མ་ཡིན་ཉན་ཐོས་དེ།། ་་་་་་
ལེགས་པར་སད་པས་སད་པར་འགྱུར།༢༠། །
གང་ཞིག་ཉིན་དང་མཚན་རྣམས་སུ།། གཏན་
གནོད་སེམས་མེད་ལ་ཡིད་དགའ་བ།། ་བ་
གོ་ཏ་མ་ཡི་ཉན་ཐོས་དེ།། མི་
ལེགས་པར་སད་པས་སད་པར་འགྱུར། ༢༡། །



1:|
དྲན་པའི་ཚོམས། 127
་
གང་ཞིག་ཉིན་དང་མཚན་རྣམས་སུ།། ་
བསྒོམ་པ་ལ་ནི་ཡིད་དགའ་བ།། ག་ག་ན
གོ་ཏ་མ་ཡི་ཉན་ཐོས་དེ།། །
ལེགས་པར་སད་པས་སད་པར་འགྱུར།༢༢།
་
གང་ཞིག་ཉིན་དང་མཚན་རྣམས་སུ།།
སྟོང་པ་ཉིད་ལ་ཡིད་དགའ་བ།། ཁ
གོ་ཏ་མ་ཡི་ཉན་ཐོས་དེ།། ། །
ལེགས་པར་སད་པས་སད་པར་འགྱུར། ༢༣། །
གང་ཞིག་ཉིན་དང་མཚན་རྣམས་སུ།།
མཚན་མ་མེད་ལ་ཡིད་དགའ་བ།། །།
གོ་ཏ་མ་ཡི་ཉན་ཐོས་དེ།། ། །
ལེགས་པར་སད་པས་སད་པར་འགྱུར།༢༤།
།
གང་ཞིག་ཉིན་དང་མཚན་རྣམས་སུ།
དབེན་པ་ལ་ནི་ཡིད་དགའ་བ།།
གོ་ཏ་མ་ཡི་ཉན་ཐོས་དེ།།
ལེགས་པར་སད་པས་སད་པར་འགྱུར། ༢༥།
་



128 ཆེད་དུ་བརྗོད་པའི་ཚོམས་ཀྱི་འགྲེལ་པ།
གང་ཞིག་ཉིན་དང་མཚན་རྣམས་སུ།།
ངེས་པར་འབྱུང་ལ་ཡིད་དགའ་བ།།
གོ་ཏ་མ་ཡི་ཉན་ཐོས་དེ།། : ་
ལེགས་པར་སད་པས་སད་པར་འགྱུར།༢༦། །
གང་ཞིག་ཉིན་དང་མཚན་རྣམས་སུ།། ས་
ཅི་ཡང་མེད་ལ་ཡིད་དགའ་བ།། ་ ་
གོ་ཏ་མ་ཡི་ཉན་ཐོས་ཏེ། །
ལེགས་པར་སད་པས་སད་པར་འགྱུར།༢༧། །
།
གང་ཞིག་ཉིན་དང་མཚན་རྣམས་སུ།།
མྱ་ངན་འདས་ལ་ཡིད་དགའ་བ།།
གོ་ཏ་མ་ཡི་ཉན་ཐོས་དེ།། །།
ལེགས་པར་སད་པས་སད་པར་འགྱུར།༢ར། །
དྲན་པའི་ཚོམས་ཏེ་བཅོ་ལྔ་པའོ།། །།



༄༅། །ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
དྲན་པའི་ཚོམས་ཀྱི་འགྲེལ་པ་བཞུགས་སོ།།
དེ
༄༅། །སྔར་བསྟན་པའི་འཁུ་བ་སྤང་བའི་ཐབས་བསྟན་པའི་ཕྱིར། དེའི་འོག་ཏུ་
དྲན་པའི་ཚོམས་བསྟན་ཏེ་རྔུབ་པ་ལ་སོགས་པའི་དྲན་པ་མེད་པར་བློ་ལེགས་པར་
བསྒོམས་པ་མེད་དོ། །སྡེ་ཚོམས་ཀྱི་འགྲེལ་པ་སྨྲས་པ། སངས་རྒྱས་ཀྱིས་ནི་ཞེས་
བྱ་བ་ལ་སོགས་པའོ།། །།
| སངས་རྒྱས་ཀྱིས་ནི་བསྟན་པ་བཞིན།།
ལ ་ གང་གི་དབུགས་དབྱུང་རྔུབ་དྲན་པ།།
་ ཡོངས་སུ་རྫོགས་པར་ལེགས་བསྒོམས་པས།། ལམ་
རིམ་གྱིས་ཡོངས་སུ་བྱང་འགྱུར་ཏེ།།
1
སྤྲིན་བྲལ་ཉི་མ་ཟླ་བ་ལྟར།། ནང
འཇིག་རྟེན་འདི་ན་ཀུན་ནས་གསལ།༡། །
དགེ་སློང་དག་དབུགས་འབྱུང་བ་དང་རྔུབ་པ་དྲན་པར་གྱིས་ཤིག །གང་གི་ཕྱིར་ཇི་
ཙམ་ན་རྣམ་པར་རྟོག་པ་རྒྱུན་ཆད་པར་འགྱུར་རོ་ཞེས་པ་སྟེ། དེས་ན་ཚིགས་སུ་
བཅད་པ་གཉིས་གསུངས་སོ། །རྡུབ་པ་ཡིན་པས་རྡུབ་པ་སྟེ། རླུང་ནང་དུ་འཇུག་
པའོ། །འབྱུང་བ་ཡིན་པས་འབྱུང་བ་སྟེ། གང་ཕྱིར་འབྱིན་པའོ། །དེ་ལྟར་གསུངས་
པ་དགེ་སློང་དག་དབུགས་རྔུབ་པ་ནི་རླུང་འཐུང་ཞིང་འཇུག་པའོ། །དབུགས་འབྱུང་
ད་ལན་



130 ཆེད་དུ་བརྗོད་པའི་ཚོམས་ཀྱི་འགྲེལ་པ།
བ་ནི་རླུང་ཕྱིར་འབྱིན་པ་སྟེ། མངོན་པར་འབྱིན་པ་ཡིན་ནོ་ཞེས་སོ། །དབུགས་རྔུབ་
པ་དང་འབྱུང་རྔུབ་བོ། །དེ་ལ་དྲན་པ་ནི་དེ་ལ་དམིགས་པ་སྟེ། དབུགས་འབྱུང་རྔུབ་
དྲན་པའོ། །དེ་ཡང་ཤེས་རབ་ཀྱི་བདག་ཉིད་དེ་དངོས་པོ་ལ་རྟོག་པས་འཇུག་པའི་
ཕྱིར་རོ། །དེ་ལ་དྲན་པའི་ཚིག་ནི་དེའི་ཚོགས་ཤས་ཆེ་བར་འཇུག་པ་སྟེ། རླུང་འཇུག་
པ་དང་འབྱུང་བ་ལ་དྲན་པ་བརྗེད་པ་མེད་པའི་ཕྱིར་རོ། །གང་ཞིག་ཅེས་བྱ་བ་ནི་ཁྱིམ་
པའམ། རབ་ཏུ་འབྱུང་བ་ཆོས་འདི་པ་སྟེ། ཕྱི་རོལ་པ་རྣམས་ལ་ནི་བདག་ལ་ལྷག་
པར་མོས་པ་དེ་མེད་པའི་ཕྱིར་རོ། །ཡོངས་སུ་རྫོགས་པར་ཞེས་བྱ་བ་ནི་ཡོངས་སུ་
དག་པའི་གནས་སྐབས་ན་འདི་ལྟར་འཇུག་པ་ཡིན་ནོ།། །
གལ་ཏེ་མཉམ་པར་གཞག་ན་འགྱུར་བ་ཡིན་ནོ་ཞེས་བསྟན་པའི་ཕྱིར་སྨྲས་
པ༑ ལེགས་བསྒོམས་པས་ཞེས་བྱ་བ་སྨོས་ཏེ། མཉམ་པར་གཞག་པའི་ས་པ་ཡིན་
པའི་ཕྱིར། འདོད་པའི་ཁམས་ན་ནི་བསྒོམ་པ་མེད་ན་ཇི་ལྟར་དེའི་ས་ན་ལེགས་པར་
བསྒོམས་པར་འགྱུར་ཞེ་ན། ལེགས་པར་བསྒོམས་པ་ནི་ཡང་དག་པར་བསྟེན་པའོ། །
བསྒོམས་པ་ཡོངས་སུ་བྱང་བ་ནི་རིམ་པ་ཉིད་ཀྱིས་སྟོན་པར་འདོད་པའི་ཕྱིར་རིམ་
གྱིས་ཞེས་བྱ་བ་སྨོས་ཏེ། གྲངས་ལ་སོགས་པའི་རིམ་པས་ལྷག་པར་བགྲང་བ་སྟེ། །
དེའི་ཕྱིར་འདི་ནི་རྣམ་པ་དྲུག་ཏུ་བགྲང་བ་ཡིན་ཏེ། །བགྲང་བ་དང་། རྗེས་སུ་འགྲོ་བ་
དང༌། འཇོག་པ་དང་། མཚན་ཉིད་དང་། །བསྒྱུར་བ་དང༌། ཡོངས་སུ་དག་པའི་དབྱེ་
བས་སོ། །འདོད་པ་ནི་ཉེ་བའི་རིམ་པས་ཀྱང་མངོན་དུ་བྱ་བ་ཡིན་ནོ། །ཇི་ལྟ་བུར་ཞེ་
ན༑ སངས་རྒྱས་ཀྱིས་ནི་བསྟན་པ་བཞིན། །ཞེས་བྱ་བ་ནི། བཅོམ་ལྡན་འདས་ཀྱིས་
རིམ་པ་གང་གིས་མདོ་དང་། མངོན་པའི་ཆོས་དག་ཏུ་གསུངས་པ་སྟེ། །དབུགས་
རྔུབ་པ་དང་འབྱུང་བ་གང་ཞེ་ན། རྣམ་པ་བཅུ་དྲུག་པོ་ཞེས་བྱ་བ་ལ་སོགས་པ་རྒྱ་



དྲན་པའི་ཚོམས་ཀྱི་རྣམ་པར་འགྲེལ་པ། 131
ཆེར་རོ། །བསྒོམས་པའི་འབྲས་བུ་ནི། འཇིག་རྟེན་འདི་ན་ཀུན་ནས་གསལ། །ཞེས་
བྱ་བ་སྟེ། གང་ཟག་གང་གིས་འདི་ལ་ལེགས་པར་བསྒོམ་པ་དེས་ནི་འགྲོ་བ་འདི་
དག་ཐམས་ཅད་མངོན་པར་ཟིལ་གྱིས་གནོན་ཅིང་ཀུན་ནས་གསལ་བ་ཡིན་ཏེ། །ཇི་
ལྟ་བུ་ཞེ་ན་སྨྲས་པ། བྲལ་བ་སྟེ། ལས་དང་ཉོམ་མོངས་པའི་འཆིང་བ་སྤངས་པའི་
ཕྱིར་འདིར་དཔེ་བསྟན་པ་ནི། སྤྲིན་བྲལ་ཞེས་བྱ་བ་སྨོས་ཏེ། དཔེར་ན་དབྱར་གྱི་སྤྲིན་
དང་བྲལ་བ་སྟེ། སྟོན་གྱི་དུས་སུ་ཟླ་བ་གང་བ་ནི་ལྷག་པར་མཛེས་པ་ཡིན་ཏེ། དེ་
བཞིན་དུ་དེ་ཡང་སྲིད་པ་གསུམ་ནའོ། །ཇི་ལྟར་འབྱུང་རྔུབ་དྲན་པ་བསྒོམས་པ་ཡིན་
ཞེ་ན། སྨྲས་པ། །
འགྲེང་དང་འདུག་དང་དེ་བཞིན་ཉལ་བ་དང་།།
ལུས་དང་དེ་བཞིན་སེམས་ནི་འཇོག་བྱེད་ཅིང་།།
དགེ་སློང་དྲན་པ་དེ་ལེགས་འཇོག་པ་ན།། ངོ་
སྔ་ཕྱིའི་ཁྱད་པར་རྣམས་ནི་འཐོབ་པར་འགྱུར།། །།
སྔ་ཕྱིའི་ཁྱད་པར་རྣམས་ནི་ཐོབ་གྱུར་ན།།
འཆི་བདག་རྒྱལ་པོས་བལྟར་ཡང་མེད་པར་འགྲོ།༢།
ལུས་ནི་འཇོག་བྱེད་ཅིང་ཞེས་བྱ་བ་སྟེ། ལུས་མི་འགུལ་ཞིང་བརྟན་པས་ཡུལ་དག་
ལ་ལྷག་པར་མི་གཡེང་བ་ཡིན་ཏེ། གང་གི་ཕྱིར་གཡེང་བ་ལས་ནི་ལུས་འགུལ་བར་
འགྱུར་ཞིང་དེ་ལས་ནི་བློ་གཡོ་བར་འགྱུར་རོ། །དེ་ལས་ནི་བསྒོམ་པར་མི་ནུས་པ་
ཡིན་ནོ། །ལུས་འཇོག་ནུས་པར་གྱུར་ན་ནི་ལྷག་པར་གནས་པའི་ངང་ཚུལ་ཅན་ཡིན་
ཏེ་དཔེར་ན་གྲང་བ་དང་ཚ་བ་ལ་སོགས་པ་མདོ་ལས་འདིར་བརྟག་པར་བྱའོ། །དེ་
བཞིན་སེམས་ནི་ཞེས་བྱ་བ་ནི་འཇོག་པར་བྱེད་པ་ཉིད་ཡིན་ཏེ། སེམས་ཀྱིས་ལོག་
པའི་རྣམ་པར་རྟོག་པ་སྤངས་པ་ལས་ནི་ཡང་དག་པར་ངེས་པར་ལུས་དཔེན་པ་ལ་



132 ཆེད་དུ་བརྗོད་པའི་ཚོམས་ཀྱི་འགྲེལ་པ།
གཞོག་པ་ཞེས་བྱ་བའི་དོན་ཏོ། །དང་གི་སྒྲ་ནི་གཉི་ག་འཇོག་པ་ཡིན་ཏེ། ལུས་འཇོག་
པར་བྱེད་པ་ན་སེམས་ཀྱང་འཇོག་པ་ཞེས་བྱ་བའི་དོན་ཏོ། །ཇི་ལྟ་བུར་བྱས་ན་དེ་
ལྟར་བསྒོམས་པར་ནུས་པ་དེ་བསྒྲུབ་པའི་ཕྱིར། འགྲེང་དང་ཞེས་བྱ་བ་ལ་སོགས་པ་
སྨོས་ཏེ། སྤྱོད་ལམ་གང་གིས་དེ་ལྟར་བསྒོམས་པར་ནུས་པ་ཡིན་པ་དེ་ཉིད་སྨྲས་པ།
འགྲེང་བ་ནི་ལངས་པའོ། །འདུག་པ་ནི་ཉེ་བར་འདུག་པ་སྟེ། སྐྱིལ་མོ་ཀྲུང་བཅས་པ་
ལ་སོགས་པའོ། །དང་གི་སྒྲ་ནི་འདིར་གཉི་གར་ཡང་སྦྱར་ཏེ་འདུག་པ་དང་བགྲེང་
བའོ། །དེ་བཞིན་ཉལ་བ་ན་ཞེས་བྱ་བ་ནི་འདུག་པ་ན་ཡང་ཞེས་བྱ་བའི་དོན་ཏོ། །འགྲོ་
བ་ན་ནི་གཡེང་བ་ཡིན་པའི་ཕྱིར་དྲན་པ་ཐམས་ཅད་དུ་མེད་པར་སྟོན་པ་ཡིན་ནོ།། །།
དེ་ཞེས་བྱ་བ་ནི་དབུགས་འབྱུང་རྔུབ་དྲན་པའོ། །འཇོག་ཅེས་བྱ་བ་ནི་གང་དེ་
ལྟར་བཅོམ་ལྡན་འདས་ཀྱི་ཉན་ཐོས་ལེགས་པར་འཇོག་པ་སྟེ། ལྷག་པར་བསྒོམས་
ཤིང་ཡོངས་སུ་ལེན་ནའོ། །ཐོབ་པར་འགྱུར་བ་ནི་རྙེད་པར་འགྱུར་བའོ། །ཅི་ཞིག་ཅེ་
ན༑ སྔ་ཕྱིའི་ཁྱད་པར་རྣམས་བྱ་བ་སྨོས་ཏེ། སྔ་མའི་དང་ཕྱི་མའི་ཁྱད་པར་ནི་སྔ་ཕྱི་སྟེ།
རླུང་འཇུག་པ་ནི་སྔ་མའོ། །འབྱུང་བ་ནི་ཕྱི་མ་སྟེ། དེའི་ཁྱད་པར་ནི་ཕན་ཡོན་ཏེ།
སྐྱེ་བ་དང་འཇིག་པ་ཡོངས་སུ་བརྟགས་ན་མི་རྟག་པའི་འདུ་ཤེས་ལ་སོགས་པའི་
ཚུལ་འཐོབ་པར་འགྱུར་རོ། །ཁྱད་པར་འདི་ཐོབ་པས་ཅིར་འགྱུར་ཞེ་ན། འཆི་བདག་
རྒྱལ་པོས་བལྟར་ཡང་མེད་པར་འགྲོ། །ཞེས་བྱ་བ་སྟེ། འཆི་བདག་གི་མིང་ཅན་དེའི་
དབང་དང་ཡུལ་དུ་མི་སྣང་བ་སྟེ། འཆི་བ་མེད་པའི་གོ་འཕང་དུ་འགྲོ་བའོ། །གང་གི་
ཚེ་དངོས་པོ་རྣམས་ཀྱི་སྐྱེ་བ་དང་འཇིག་པའི་ཆོས་འཕགས་པའི་ལམ་གྱིས་རྟོགས་
པར་གྱུར་ན་ནི་ཕྲ་རྒྱས་སྤངས་ཤིང་དེར་འགྲོ་སྟེ། གང་དུ་འཆི་བའི་བདུད་ཀྱིས་མཐོང་
ཞིང་བགེགས་སུ་འགྱུར་བ་ཐམས་ཅད་དུ་འཇུག་པའི་འཆི་བདག་གི་རྒྱལ་པོས་
הירקון על רקע אולי
משוגעים
רקון ופארק
בתי עלמין



དྲན་པའི་ཚོམས་ཀྱི་རྣམ་པར་འགྲེལ་པ། 133
མཐོང་བ་ལས་གྲོལ་བ་སྟེ་ཐར་པ་ལ་གནས་པ་ཡིན་ནོ་ཞེས་སོ། །ཇི་ལྟར་ཁྱད་པར་
འཐོབ་པ་ཡིན་ཞེ་ན། ལུས་རྟོགས་ཞེས་བྱ་བ་ལ་སོགས་པ་སྟེ། །
ལུས་རྟོགས་དྲན་པ་ཉེ་བར་བཞག་ནས་སུ།། :
བང་རེག་པའི་སྐྱེ་མཆེད་དྲུག་ནི་བསྡམ་བྱས་ཏེ།།
ག ང་ཞིག་རྟག་ཏུ་མཉམ་པར་འཇོག་བྱེད་པ། །
དེ་བདག་ཉིད་ཀྱིས་མྱ་ངན་འདས་པ་རྟོགས།༣། འོ་
དགོན་པ་ན་གནས་པའི་དགེ་སློང་རབ་ཏུ་མང་པོ་ཞིག་གི་དཔྱོད་པ་སྐྱེས་ཏེ། བཅོམ་
ལྡན་འདས་ཀྱི་སྤྱན་སྔར་སོང་ནས་བཙུན་པ་མྱ་ངན་ལས་འདས་པ་ཇི་ལྟ་བུ་ལགས་
ཞེས་གསོལ་བ་དང༌། བཅོམ་ལྡན་འདས་ཀྱིས་བཀའ་སྩལ་པ། དེ་ནི་བརྗོད་པར་མི་
རུང་སྟེ། དགེ་སློང་དག་དཔེར་ན་འགའ་ཞིག་གིས་དམུས་ལོང་ལ་གཟུགས་རྣམ་
པ་སྣ་ཚོགས་པ་ཡིད་དུ་འོང་ཞིང་ཡིད་འཕྲོག་པ་བསྟན་ན་ཅི་དེས་ཤེས་པར་འགྱུར་
རམ། བཙུན་པས་དེ་ནི་མ་ལགས་སོ། །དེ་དག་ནི་རང་གིས་རིག་པ་ཡིན་ཏེ། ཅིའི་
ཕྱིར་ཞེ་ན། གཞན་གྱི་ཚིག་གིས་ནི་ཇི་ལྟར་ཡང་རྟོགས་པར་མི་འགྱུར་རོ། །འོན་
ཀྱང་དེ་ཇི་ལྟར་རྟོགས་པ་དེ་ལྟར་ལེགས་པར་རབ་ཏུ་ཉོན་ཅིག་དང་ཞེས་བྱ་བའི་བར་
དུ་སྟེ། འདི་ན་གཅིག་པུ་ཉམ་ང་བ་ནི་ཁྱིམ་ན་གནས་པ་སྟེ། དྲན་པ་ཉེ་བར་གཞག་པ་
བཞི་བསྒོམ་པར་བྱའོ་ཞེས་པ་ནས་ཇི་ཙམ་དུ་ཚིགས་སུ་བཅད་པ་འདི་གསུངས་སོ།།
ལུས་ཀྱི་རྣམ་པ་ཡིན་པས་ལུས་སུ་གཏོགས་པ་སྟེ། ལུས་ལ་དམིགས་པའི་དྲན་པ་ཉེ་
བར་གཞག་པ་བཞིའོ།།
ལུས་སུ་རྟོགས་པའི་དྲན་པ་གང་ཞེ་ན། དགེ་སློང་དག་འདི་ལ་ནང་གི་ལུས་ལ་
ལུས་ཀྱི་རྗེས་སུ་ལྟ་ཞིང་ཞེས་བྱ་བ་ལ་སོགས་པ་མདོ་ལས་གསུངས་པའོ། །ཉེ་བར་
གཞག་པ་ནི་ཉེ་བར་གནས་པ་དང༌། ཉེ་བར་སྐྱེས་པ་དང༌། མངོན་དུ་གྱུར་པའོ། །



134 ཆེད་དུ་བརྗོད་པའི་ཚོམས་ཀྱི་འགྲེལ་པ།
འདིའི་མཚན་མ་ནི་ཚུལ་ཁྲིམས་དང་དབང་པོ་སྡོམ་པ་ཡིན་ནོ་ཞེས་བསྟན་པའི་ཕྱིར་
སྨྲས་པ། རེག་པའི་སྐྱེ་མཆེད་དྲུག་ཅེས་བྱ་བ་སྨོས་ཏེ། ཡུལ་དང་དབང་པོ་དང་རྣམ་
པ་འདུས་པ་ལ་སྐྱེས་པའི་སེམས་ཡུལ་ལ་རེག་པ་ནི་རེག་པ་ཞེས་བྱའོ། །དེའི་སྐྱེ་
མཆེད་ནི་སྐྱེད་པར་བྱེད་པ་དང་རྒྱུ་ཉིད་དེ་མིག་ལ་སོགས་པ་དྲུག་སྟེ། གྲངས་དྲུག་
པོ་དེ་དག་ལའོ། །བསྡམས་པ་ནི་དུལ་བ་སྟེ། དགེ་སློང་དག་འདི་ལ་མིག་གི་དབང་
པོ་སྡོམ་པས་བསྡམ་པར་བྱའོ་ཞེས་མདོ་ལས་གསུངས་སོ། །དབང་པོ་སྡོམ་པས་ནི་
ཚུལ་ཁྲིམས་ཀྱི་སྡོམ་པ་མ་བསྟན་ཀྱང་རྟོགས་པ་ཡིན་ཏེ། ཚུལ་ཁྲིམས་མ་གཏོགས་
པར་ནི་དབང་པོ་སྡོམ་པ་མེད་དོ།། ༡༢༢
གང་གི་ཕྱིར་དེ་འདི་ཉིད་ལ་འཇུག་པའི་སྤྱོད་པ་དེ་དག་གིས་ནི་ལུས་སུ་
གཏོགས་པའི་དྲན་པ་བསྒོམ་པར་ནུས་ཀྱི་གཞན་གྱིས་ནི་མ་ཡིན་ནོ། །འདིས་ནི་དྲན་
པའི་འབྲས་བུ་བསྟན་ཏེ། དེའི་མཐུས་དབང་པོ་དུལ་བའི་ཕྱིར་རོ། །གང་ཞིག་ཅེས་
བྱ་བ་ནི་གང་ཟག་ཚུལ་ཁྲིམས་དང་དབང་པོ་སྒོམ་པ་ལ་གནས་པ་ལ་ནི་ལུས་སུ་
གཏོགས་པའི་དྲན་པ་བསྒོམ་པ་ཡོད་དེ། རྟག་ཏུ་མཉམ་གཞག་འཇོག་བྱེད་དེ། །ཞེས་
བྱ་བ་སྔར་བསྟན་པའི་རྣལ་འབྱོར་པའི་ཡོན་ཏན་བསྟན་པ་ཡིན་ཏེ། རྟག་ཏུ་མཉམ་
པར་འཇོག་བྱེད་པ། །ཞེས་བྱ་བ་ནི་རྒྱུན་དུ་ཏིང་ངེ་འཛིན་ལ་བསྒོམ་པ་མཆོག་ཏུ་
བྱེད་པའོ། །ཡང་ན་རྟག་པའི་སྒྲ་ནི་མྱ་ངན་ལས་འདས་པའི་བྱེ་བྲག་གོ །མཉམ་པར་
གཞག་པ་དེ་ནི་རྟག་ཏུ་མྱ་ངན་ལས་འདས་པ་བདག་ཉིད་ཀྱིས་རྟོགས་པར་འགྱུར་ཏེ།
མཉམ་པར་གཞག་པའི་སེམས་ལས་ནི་ཇི་ལྟ་བ་བཞིན་དུ་ཤེས་པར་འགྱུར་རོ་ཞེས་
པའི་ཚིག་གིས་སོ། །གང་གིས་མྱ་ངན་ལས་འདས་པ་རྣམ་པར་གནས་པར་ཐོབ་ཅེ་
ན༑ བདག་ཉིད་ཀྱིས་བྱ་བ་སྟེ། སེམས་ཅན་སོ་སོའི་བདག་ཉིད་ཀྱིས་མྱ་ངན་ལས་



དྲན་པའི་ཚོམས་ཀྱི་རྣམ་པར་འགྲེལ་པ། 135
འདས་པ་རྟོགས་པར་འགྱུར་ཏེ། ཕྱི་རོལ་ལ་ཡང་དེ་མེད་པའི་ཕྱིར་རོ། །དྲན་པའི་
སྟོབས་ཉིད་ཀྱིས་ནི་སྲིད་པའི་རྒྱ་མཚོ་ལས་རྒལ་བར་འགྱུར་རོ་ཞེས་བསྟན་པའི་
ཕྱིར་སྨྲས་པ། གང་ཞིག་ཅེས་བྱ་བ་ལ་སོགས་པའོ།། ་་་་་་་ །
གང་ཞིག་རྟག་ཏུ་རྣམ་པ་ཐམས་ཅད་དུ།། ་་་་་་་
ལུས་རྟོགས་དྲན་པ་ཉེ་བར་འཇོག་བྱེད་པ།། དབང་
བདག་ཉིད་མེད་ཅིང་བདག་གིར་འཛིན་པ་མེད།། དགའ་བ་
བདག་ཏུ་མི་འགྱུར་བདག་གིར་འཛིན་མི་འགྱུར།། : ་་་
དེ་ལྟར་དགེ་སློང་མཉམ་འཇོག་མྱུར་དུ་ནི།།
ཡུལ་ལ་སྲེད་པ་དག་ལས་རྒལ་བར་འགྱུར།༤།
ཚེ་དང་ལྡན་པ་ཤཱ་རིའི་བུ་སྤྱོད་ལམ་རྣམ་པ་བཞིས་མཛེས་པ་དང་ཤིན་ཏུ་ཆོག་ཤེས་
པ་ལགས་སོ་ཞེས་དགེ་སློང་དག་གིས་བཅོམ་ལྡན་འདས་ཀྱི་སྤྱན་སྔར་བསྔགས་པ་
བརྗོད་དོ། །བཅོམ་ལྡན་འདས་ཀྱིས་བཀའ་སྩལ་པ། དེ་ནི་ངོ་མཚར་མི་ཆེ་སྟེ། དེ་
ཅིའི་ཕྱིར་ཞེ་ན། གང་ལ་ལ་ཞིག་དྲན་པ་ཉེ་བར་བཞག་པ་བཞི་ལ་གནས་ཤིང་བསྒོམ་
པ་ཞེས་བྱ་བ་ལ་སོགས་པ་སྟེ། དགེ་སློང་གང་གིས་ཡོངས་སུ་འཛིན་པ་སྤངས་པ་ལ་
ནི་ཡོད་པ་ཡིན་ནོ་ཞེས་བྱ་བ་འདི་གསུངས་སོ། །རྣམ་པ་ཐམས་ཅད་དུ་ཞེས་བྱ་བ་ནི་
རྣམ་པ་ཀུན་ནས་ཏེ་ལུས་ལ་སོགས་པའི་ཡུལ་ལ་དྲན་པར་བྱེད་པ་སྟོན་པ་བཞིན་ནོ།།
དྲན་པ་ནི་དྲན་པ་ཉམས་པ་མེད་པའི་ཚུལ་ལོ། །རྟག་ཏུ་ཞེས་བྱ་བ་ནི་རྒྱུན་དུའོ། །
ལུས་སུ་གཏོགས་པ་དྲན་པ་ཉེ་བར་གཞག་པ་ཉི་ཚེར་མ་ཟད་དེ་ཐར་པ་འདོད་པ་ཡང་
ཡིན་ནོ་ཞེས་བསྟན་པའི་ཕྱིར་སྨྲས་པ། བདག་ཉིད་མེད་ཅིང་ཞེས་བྱ་བ་སྨོས་ཏེ། དེ་
ལྟར་གྱུར་ཀྱང་འདི་ལ་ངར་འཛིན་པའི་དངོས་པོ་སྤངས་པར་གྱུར་པའོ། །འདིས་ནི་ད་
ལྟར་བྱུང་བའི་བདག་ནི་དངོས་པོ་སྤོང་བར་འདོད་པ་བསྟན་ཏོ།།



136 ཆེད་དུ་བརྗོད་པའི་ཚོམས་ཀྱི་འགྲེལ་པ།
བདག་གིར་འཛིན་པ་མེད་ཅེས་བྱ་བ་ནི་ད་ལྟར་བྱུང་བའི་དངོས་པོ་སྤང་བར་
བསྟན་ཏོ། །གཉི་ག་རྣམ་པར་སྤང་བར་བྱ་བའི་ཕྱིར་ཡང་གི་སྒྲ་གཉིས་ཀྱིས་བསྟན་
ཏོ༑ །འདིས་ནི་ཕུང་པོ་ལྷག་མ་དང་བཅས་པའི་མྱ་ངན་ལས་འདས་པ་བསྟན་ནས།
ཕུང་པོ་ལྷག་མ་མེད་པའི་མྱ་ངན་ལས་འདས་པ་འདོད་པའི་ཕྱིར། བདག་ཏུ་མི་འགྱུར་
ཞེས་བྱ་བ་སྨོས་ཏེ། མ་འོངས་པའི་བདག་དང་བདག་གིར་བྱ་བའི་དངོས་པོ་སྤང་
བར་འདུན་པར་གསལ་བར་བྱེད་པ་ཡིན་ནོ། །དེ་ལྟར་དགེ་སློང་མཉམ་འཇོག་ཅེས་
བྱ་བ་ལ། རྣམ་པ་དེས་དེ་བཞིན་གཤེགས་པའི་ཉན་ཐོས་ཀྱིས་དྲན་པ་ཉེ་བར་གཞག་
ཅིང་ཐར་པའི་བསམ་པ་ཁྱད་པར་ཅན་སྐྱེས་པར་གྱུར་ན་ནི་རྩེ་གཅིག་པའི་སེམས་
ཀྱིས་བསྒོམ་པ་བསྒྲུབ་པར་འགྱུར་ཏེ། རྩེ་གཅིག་ཏུ་གྱུར་པའི་ཡིད་ཀྱིས་ནི་མྱུར་དུ།
ཡུལ་ལ་སྲེད་པ་དག་ལས་རྒལ་བར་འགྱུར། །ཞེས་བྱ་བ་ཡིན་ཏེ། སྲིད་པ་རྣམ་པ་
གསུམ་ཡུལ་རྣམ་པ་སྣ་ཚོགས་ལས་སྐྱེས་པ་སྤང་བ་ཉིད་དོ། །འཁོར་བའི་རྩ་བ་ནི་
འདི་ཡིན་པའི་ཕྱིར་འཁོར་བའི་ཟག་པ་ཐམས་ཅད་སྐེམས་པ་ཡིན་ནོ། །དེ་ལྟར་ཡུལ་
ལ་སྲེད་པ་དག་ལས་རྒལ་བར་བྱས་ནས་སྐྱེ་བ་དང་རྒ་བ་ལས་ཀྱང་རྒལ་བར་འགྱུར་
བ་བསྟན་པའི་ཕྱིར། གང་ཞིག་དྲན་དང་ཞེས་བྱ་བ་ལ་སོགས་པའོ།།
གང་ཞིག་དྲན་དང་ཤེས་བཞིན་མཉམ་འཇོག་དང་།།
དགའ་དང་རབ་ཏུ་དང་བས་དུས་དུས་སུ།།
ཆོས་འདི་ལ་སྤྱོད་མེལ་ཚེ་བྱེད་པ་དེ།།
སྐྱེ་རྒ་རྣམས་ལས་རྒལ་བར་འགྱུར་ཞེས་གསུངས།༥།
དགེ་སློང་དག་གང་ལ་ལ་ཞིག་དད་པ་ཕུན་སུམ་ཚོགས་པར་འགྱུར་བ་ནས། ཏིང་ངེ་
འཛིན་ཕུན་སུམ་ཚོགས་པའི་བར་དུ་ཡིན་ནོ། །དེ་ནི་རིང་པོར་མི་ཐོགས་པར་སྐྱེ་བ་



དྲན་པའི་ཚོམས་ཀྱི་རྣམ་པར་འགྲེལ་པ། 137
དང་རྒ་བའི་མཐའ་མ་ཐོབ་པར་འགྱུར་རོ་ཞེས་བྱ་བ་ནས་ཚིགས་སུ་བཅད་པ་བཞི་
གསུངས་སོ། །གང་ཞིག་ཅེས་བྱ་བ་ནི་འོག་ནས་སྨོས་པ་ལ་ནན་ཏན་བྱེད་པ་སྟེ།
ཡང་དག་པར་རབ་ཏུ་ཞུགས་པ་ཞེས་བྱ་བའི་དོན་ཏོ། །མེལ་ཚེ་བྱེད་པ་ཞེས་བྱ་བ་ནི་
འབད་པས་བརྩོན་འགྲུས་བརྩམས་པའོ། །མེལ་ཚེ་བྱེད་པ་ནི་བརྩོན་འགྲུས་ཏེ། ཁྱད་
པར་ཐམས་ཅད་ནི་བརྩོན་འགྲུས་ཀྱིས་འདྲེན་པའི་ཕྱིར་རོ། །དྲན་ལྡན་ནི་ལུས་སུ་
གཏོགས་པའི་དྲན་པ་དང་ལྡན་པའི་ཕྱིར་རོ། །ཤེས་བཞིན་ནི་ཕྱིན་ཅི་མ་ལོག་པར་
ངེས་པར་རྟོག་པ་སྟེ། ཤེས་པ་ཁྱད་པར་ཅན་དང་ལྡན་པ་ཉིད་དོ།།
དགའ་བ་ནི་ཚུལ་ཁྲིམས་ཕུན་སུམ་ཚོགས་པ་དེ་དང་ལྡན་པས་འགྱོད་པ་མེད་
ཅིང་རྟག་ཏུ་དགའ་བ་ཡིན་པའི་ཕྱིར་རོ། །རབ་ཏུ་དང་བ་ཞེས་བྱ་བ་ནི་དད་པའི་
དབང་གིས་རྙོག་པ་རྣམས་བསལ་བ་ཡིན་ཏེ། སྟོན་གྱི་དུས་སུ་མཚོ་ཆེན་པོ་རབ་ཏུ་
དང་བར་འགྱུར་བ་བཞིན་ནོ། །དེ་བཞིན་དུ་ཀུན་རྫོབ་ཀྱི་ཚོགས་ཏེ་དད་པ་ལ་སོགས་
པའི་དབང་པོ་ལ་སོགས་པ་ཕུན་སུམ་ཚོགས་པའི་ཕྱིར་རོ། །དུས་དུས་སུ་ཞེས་བྱ་
བ་ནི་མཐར་གྱིས་མངོན་པར་རྟོགས་པར་འབྱུང་བའི་ཕྱིར་རོ། །ཆོས་ནི་འཕགས་
པའི་བདེན་པ་ལ་སོགས་པའོ། །དཔྱོད་པ་ནི་མཐོང་བའི་ལམ་ལ་སོགས་པས་ཡོངས་
སུ་བརྟག་པ་སྟེ། དེའི་སྟོབས་ཀྱིས་ཉོན་མོངས་པ་ཐམས་ཅད་སྦྱོང་ཞིང༌། དེ་ལས་མི་
སློབ་པའི་ལམ་ལ་གནས་པ་ཡིན་ནོ།། དེ་
གདུལ་བའི་བྱ་བ་ལ་ནན་ཏན་དུ་གང་བྱེད་པ་དེ་ཉིད་སྨྲས་པ། རྒལ་བར་འགྱུར་
ཞེས་བྱ་བ་སྨོས་ཏེ། རབ་ཏུ་སྤངས་པའི་ཕྱིར་རོ། །སྐྱེ་བ་དང་རྒ་བ་ནི་འཁོར་བའི་
ཕུང་པོ་སྟེ། ལྷག་མ་མེད་པའི་མྱ་ངན་ལས་འདས་པ་འཐོབ་པར་འགྱུར་བས་སོ། །
གསུངས་པ་ནི་འཇིགས་པ་མེད་པས་ང་ཉིད་སྨྲས་ཏེ། ཕྱིན་ཅི་མ་ལོག་པའི་ཤེས་པ་



13 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཐོབ་པའི་ཕྱིར་རོ། །གཞན་དག་གི་བཤད་པ་ནི་ཕྱིན་ཅི་ལོག་དང་ལྡན་པའི་ཕྱིར་རོ། །
གང་གི་ཕྱིར་ཡང་བརྩོན་འགྲུས་དང་ལྡན་པས་དེ་ཉིད་ལ་གཟུད་པའི་ཕྱིར། དེ་ལྟས་
རྟག་ཏུ་མེལ་ཚེ་བྱེད་སྟོན་ཅིང་། །ཞེས་བྱ་བ་སྨོས་ཏེ། །
དེ་ལྟས་རྟག་ཏུ་མེལ་ཚེ་བྱེད་སྟེན་ཅིང་།།
དགེ་སློང་མཁས་པ་དྲན་ལྡན་བརྩོན་པ་ཡིས།།
སྐྱེ་བ་ཀུན་ཏུ་སྦྱོར་བ་སྤངས་ནས་སུ།།
དེས་ནི་འདི་ལ་མྱ་ངན་འདས་པ་འཐོབ།༦།
དུས་རྟག་ཏུ་བརྩོན་འགྲུས་བརྩམས་པར་གྱིས་ཤིག་པ་སྟེ། གང་གི་ཕྱིར་མེལ་ཚེ་ནི་
བརྩོན་འགྲུས་ཡིན་ལ། ལེ་ལོ་ནི་གཉིད་ཀྱི་རང་བཞིན་ཡིན་པའི་ཕྱིར་རོ། །བརྩོན་
པ་ཡིས་ཞེས་བྱ་བ་ནི་བརྟུན་པས་སྤྱོད་ཅིང་གུས་པ་སྟེ། དེ་གང་ལ་ཡོད་པ་དེ་ནི་
བརྩོན་པ་ཅན་ཏེ། དབྱུག་པ་ཅན་བཞིན་ནོ། །སྡོད་པ་མེད་པར་རྟག་ཏུ་སྦྱོར་བས་ཉིན་
མོ་འཆག་པ་དང༌། འདུག་པ་གཉིས་ཀྱིས་སེམས་སྒྲིབ་པ་དག་ལས་སྦྱང་བར་བྱའོ་
ཞེས་བྱ་བ་ལ་སོགས་པ་མདོ་ལས་གསུངས་སོ། །སྔ་མར་རྟག་ཏུ་སྦྱོར་བ་བསྟན་
ནས། འདིས་ནི་གུས་པར་སྦྱོར་བ་བསྟན་ཏེ། དགེ་སློང་ཞེས་བྱ་བ་ནི་དད་པ་དང༌།
ཚུལ་ཁྲིམས་ཕུན་སུམ་ཚོགས་པ་ཙམ་གྱིས་གང་ཟག་སྔ་མའི་གནས་སྐབས་ཡིན་
པའི་ཕྱིར་འདི་བྱས་པ་ཡིན་ཏེ། དེ་དང་ལྡན་པ་ནི་དགེ་སློང་ཞེས་བྱ་བར་བརྗོད་པར་
རིགས་སོ། །མཁས་པས་ནི་རྟོགས་པ་སྟེ། ཤེས་བཞིན་དང་ལྡན་པའི་ཕྱིར་རོ། །དྲན་
ལྡན་ཞེས་བྱ་བ་ནི་དྲན་པ་ཡོད་པ་སྟེ། དེ་ཉིད་དབང་པོའི་སྟོབས་ཀྱིས་ཉེ་བར་བཀག་
པའི་རྣལ་འབྱོར་ཅན་ནོ། །ཀུན་དུ་སྦྱོར་བ་སྤངས་ནས་སུ། །ཞེས་བྱ་བ་ནི་རྗེས་སུ་
ཆགས་པ་དང་ཁོང་ཁྲོ་བ་ལ་སོགས་པ་སྟེ། རྣམ་པ་དགུ་བྱེ་བྲག་མེད་པར་བསྟན་



དྲན་པའི་ཚོམས་ཀྱི་རྣམ་པར་འགྲེལ་པ། 139
ཏོ༑ ༑སྐྱེ་རྒའི་ཞེས་བྱ་བ་འདིས་ནི་སྲིད་པའི་ཀུན་དུ་སྦྱོར་བའི་དངོས་པོ་ཐམས་ཅད་
སྤངས་པར་བསྟན་ཏོ། །དེས་ནི་འདི་ལ་མྱ་ངན་འདས་པ་ཐོབ། །ཅེས་བྱ་བ་ནི་མཐོང་
བའི་ཆོས་ཉིད་ལ་དེས་ངེས་པར་ཐར་པ་སྒྲུབ་པ་ཡིན་ཏེ། ལེགས་པར་གསུངས་པ་
མཉན་པ་དང་འབྲེལ་པའི་བརྩོན་འགྲུས་ལ་སོགས་པས་སོ། །བསྟན་པས་ཉན་དུ་
གཞུག་པའི་ཕྱིར་སྨྲས་པ། གཉིད་ལོག་ཅེས་བྱ་བ་ལ་སོགས་པ་སྨོས་སོ།། ན་
གཉིད་ལོག་དེ་དག་སད་པར་བྱེད་པ་ཡི།། ཐུགས་
མེལ་ཚེ་བདག་ལས་ཁྱོད་ཉོན་ཅིག
ཉལ་བས་མེལ་ཚེ་བྱེད་སླ་སྟེ།།
མེལ་ཚེ་བྱེད་ལ་འཇིགས་པ་མེད།༧།
མེལ་ཚེ་བདག་ལས་ཁྱོད་ཉོན་ཅིག །ཅེས་བྱ་བ་ནི་མེལ་ཚེ་བྱེད་པར་གྱུར་པས་ཤིན་
ཏུ་གུས་པ་དང་ཞེས་བྱ་བ་ངས་ཁྱེད་ལ་བསྟན་གྱིས་ཉོན་ཅིག་པ་སྟེ། ཚད་མེད་པའི་
བདེ་བའི་ཐབས་བསྟན་པའི་ཕྱིར་རོ། །གུས་པར་མི་ཉན་པའི་དབང་དུ་བྱས་ནས།
གཉིད་ལོག་དེ་དག་སད་པར་བྱེད་པ་ཡི། །ཞེས་བྱ་བ་རབ་ཏུ་སད་པར་གྱིས་ཤིག་པ་
སྟེ༑ གང་དེ་དག་བག་མེད་པ་ལ་སོགས་པའི་གཉིད་ཀྱིས་ཟིལ་གྱིས་ནོན་པ་དེ་དག་
སད་པར་གྱིས་ཤིག་པའོ། །གཞན་དུ་ན་སངས་རྒྱས་འབྱུང་བ་མེད་པར་ནི་འགྲོ་བ་
དག་ཏུ་ཆོས་ཀྱི་ཕུན་སུམ་ཚོགས་པ་མེད་པའི་ཕྱིར་རོ། །གང་དག་བདག་དང་གཞན་
གྱི་དོན་བྱ་བ་ལ་བརྩོན་འགྲུས་འཐོབ་པ་དེ་དག་ནི་གཉིད་མ་ལོག་པ་བཞིན་དུ་འཐོབ་
པར་བྱས་པ་སྟེ། དེ་དང་རྗེས་སུ་མཐུན་པར་བསྟན་པས་ཉན་པའི་སྣོད་དུ་འགྱུར་བ་
ཉིད་དུ་འདིས་སྦྱོར་བ་ཡིན་ནོ།།
ཅིའི་ཕྱིར་དེ་ལྟར་སྦྱོར་བ་ཡིན་ཞེ་ན། འདི་ལྟར། ཉལ་བས་མེལ་ཚེ་བྱེད་བླ་
སྟེ༑ ༑ཞེས་བྱ་བ་ཡིན་ཏེ། ལེ་ལོ་ལ་སོགས་པའི་དངོས་པོ་ཉལ་བ་ལས་ནི་བརྩོན་



140 ཆེད་དུ་བརྗོད་པའི་ཚོམས་ཀྱི་འགྲེལ་པ།
འགྲུས་ལ་སོགས་པའི་ཚུལ་མེལ་ཚེ་བྱེད་པ་མཆོག་ཡིན་ཏེ། མངོན་པར་འདོད་པའི་
དོན་སྒྲུབ་པའི་ཕྱིར་རོ། །རྒྱུ་གཞན་ཡང་བསྟན་པའི་ཕྱིར་སྨྲས་པ། མེལ་ཚེ་བྱེད་ལ་
འཇིགས་པ་མེད། །ཅེས་བྱ་བ་སྨོས་ཏེ། ལ་ཞེས་བྱ་བ་ནི་རྒྱུ་བསྟན་པའི་དོན་ཏོ། །
གང་གི་ཕྱིར་དགེ་བ་བྱ་བ་དག་ལ་མེལ་ཚེ་བྱེད་བར་གྱུར་ན་ནི་དམྱལ་བ་ལ་སོགས་
པའི་འཇིགས་པ་མེད་དེ། དགེ་སློང་བསོད་ནམས་དག་གིས་འཇིགས་པར་མི་འགྱུར་
རོ་ཞེས་ལུང་ལས་འབྱུང་ངོ་། །མེལ་ཚེ་བྱེད་པས་འཇིགས་པ་མེད་པ་དེ་ཅིའི་ཕྱིར་ཞེ་
ན༑ འདི་ལྟར། མེལ་ཚེ་བྱེད་པར་བརྩོན་པ་དང་། །ཞེས་བྱ་བ་སྨོས་ཏེ།
མེལ་ཚེ་བྱེད་པར་བརྩོན་པ་དང༌།།
ཉིན་མཚན་རྗེས་སུ་སློབ་བྱེད་ཅིང་།།།
འཆི་བ་མེད་ལ་ལྷག་མོས་པའི། །
ཟག་པ་རྣམས་ནི་ཟད་པར་འགྱུར།ར། །
གཉིད་མི་ལོག་པ་ཡིན་པས་མེལ་ཚེའོ། །མེལ་ཚེ་བྱེད་པ་ཉིད་ཀྱི་དངོས་པོ་ཡིན་པས་
མེལ་ཚེ་བྱེད་པ་ཉིད་དོ། །བརྩོན་འགྲུས་ལ་རྗེས་སུ་འཇུག་པའི་རྣལ་འབྱོར་པ་རྣམས་
ཀྱིས་གུས་པའི་སྦྱོར་བ་བསྟན་ནས་རྟག་ཏུ་བྱེད་པའི་སྦྱོར་བ། ཉིན་མཚན་རྗེས་སུ་
སློབ་བྱེད་ཅིང་། །ཞེས་བྱ་བ་སྨོས་ཏེ། མཚན་མོ་ནི་མུན་པ་སྟེ། གང་གི་ཕྱིར་བསླབ་
པ་གསུམ་པོ་དག་ལ་རྗེས་སུ་མཐུན་པར་བསླབ་པ་དག་མྱ་ངན་ལས་འདས་པར་
ཕྱིན་པའོ། །བརྩོན་འགྲུས་ཀྱིས་ལྷག་པའི་འབྲས་བུ་འདི་བསྟན་པའི་ཕྱིར། འཆི་བ་
མེད་ལ་ལྷག་མོས་པའི། །ཞེས་བྱ་བ་མྱ་ངན་ལས་འདས་པ་ལ་འདོད་པ་སྟེ། ཐར་
པའི་བསམ་པ་འཕེལ་བར་འགྱུར་ཞིང་ཟག་པ་མེད་པའི་ལམ་སྐྱེ་བར་འགྱུར་རོ། །
འཕགས་པའི་ལམ་སྐྱེས་པས་ཀྱང་གང་དུ་འགྱུར་ཞེ་ན། དེ་སྨྲས་པ། ཟག་པ་རྣམས་



དྲན་པའི་ཚོམས་ཀྱི་རྣམ་པར་འགྲེལ་པ། 141
ནི་ཟད་པར་འགྱུར། །ཞེས་བྱ་བ་སྟེ། ཉོན་མོངས་པ་ཐམས་ཅད་མི་སྣང་བར་འགྱུར་
དུ་ཐོབ་པ་བཅད་པའི་ཕྱིར་རོ། །འཇིགས་པ་སྤང་བར་བྱ་བའི་རྒྱུ་འདི་དག་སྤྱད་པའི་
ཕྱིར། འཇིགས་པ་ཐམས་ཅད་དང་བྲལ་བར་འགྱུར་བ་ཡིན་ནོ། །སངས་རྒྱས་ལ་
སོགས་པའི་རྗེས་སུ་དྲན་པའི་ཕན་ཡོན་བསྟན་པའི་ཕྱིར། གང་ཞིག་ཉིན་དང་མཚན་
རྣམས་སུ། །ཞེས་བྱ་བ་ལ་སོགས་པ་སྨོས་སོ།།
གང་ཞིག་ཉིན་དང་མཚན་རྣམས་སུ།།
སངས་རྒྱས་རྗེས་སུ་དྲན་བྱེད་ཅིང་།།
གང་དག་སངས་རྒྱས་སྐྱབས་སོང་བ།།
དེ་དག་མི་ཡི་རྙེད་པ་ཡིན།༩། །
ཡུལ་བེ་ར་ཏུ་ན་སྐྱེས་བུ་ཞིག་སངས་རྒྱས་ཀྱི་སྒྲ་ཐོས་ནས་དཀོན་མཆོག་གསུམ་ལ་
སྐྱབས་སུ་སོང་ངོ༌། །གཞན་ཞིག་ནི་སངས་རྒྱས་རྗེས་སུ་དྲན་པ་བསྒོམས་པར་གྱུར་
ཏོ༑ ༑གཞན་དག་ནི་ཆོས་རྗེས་སུ་དྲན་པའོ། །གཞན་དག་ནི་དགེ་འདུན་རྗེས་སུ་དྲན་
པའོ། །དེ་ནས་རྒྱལ་པོ་ཆེན་པོ་རྣམ་ཐོས་ཀྱི་བུ་དེ་དག་ལ་དང་བ་སྐྱེས་ཏེ། ནོར་སྦྱིན་
པར་བྱེད་དོ། །དེ་དག་གིས་ཀྱང་ཤིན་ཏུ་ཡུན་རིང་པོར་བདེ་བ་ཉམས་སུ་མྱོང་སྟེ་
རབ་ཏུ་བྱུང་ནས་དགྲ་བཅོམ་པའི་འབྲས་བུ་འཐོབ་པར་གྱུར་པ་ལས། དེའི་དབང་དུ་
མཛད་ནས་ཚིགས་སུ་བཅད་པ་གསུམ་གསུངས་སོ།། ་་་ ་་
གཞན་དག་ནི་ལྷའི་བུ་ཞིག་རྒྱལ་པོའི་ཁབ་ཏུ་ཕག་མོའི་མངལ་དུ་སྐྱེ་བ་དེའི་
དབང་དུ་མཛད་པའོ་ཞེས་ཟེར་རོ། །རྙེད་པ་ནི་འདིར་མངོན་པར་འདོད་པའི་དངོས་པོ་
ཁྱད་པར་ཅན་ཐོབ་པ་ལ་བྱའོ། །དེ་ཡང་རྣམ་པ་བཞི་སྟེ། བསོད་ནམས་དང་། རྒྱ་ཆེར་
མཆོག་ཏུ་དགའ་བ་དང༌། ཏིང་ངེ་འཛིན་དང་། རྣམ་པར་དག་པའི་ངོ་བོ་ཉིད་དོ། །དེ་



142 ཆེད་དུ་བརྗོད་པའི་ཚོམས་ཀྱི་འགྲེལ་པ།
ལ་བསོད་ནམས་རྙེད་པ་ནི་ཕ་རོལ་དུ་བདག་ལ་ཕན་འདོགས་པ་སྟེ། གཡོག་འཁོར་
ཕུན་སུམ་ཚོགས་པ་འབྱུང་ངོ༌། ། རྒྱ་ཆེར་མཆོག་ཏུ་དགའ་བ་དང་། ཏིང་ངེ་འཛིན་རྙེད་
པ་གཉིས་ནི་མཐོང་བའི་ཆོས་ཉིད་ལ་བདེ་བར་གནས་པ་ཕུན་སུམ་ཚོགས་པའོ། །
རྣམ་པར་དག་པ་རྙེད་པས་ནི་སྡུག་བསྔལ་ཐམས་ཅད་གཏན་དུ་ཟད་པའོ། །དེ་དག་
མི་ཡི་ཞེས་བྱ་བ་ནི་སེམས་ཅན་དེ་རྣམས་ཀྱིའོ། རྒྱུའི་སྟོབས་དང་རྐྱེན་གྱི་སྟོབས་
ཏེ་ཇི་སྐད་དུ་གསུངས་པ། རྒྱུ་གཉིས་དང་རྐྱེན་གཉིས་ཀྱིས་ནི་ཡང་དག་པའི་ལྟ་བ་
སྐྱེ་བར་འགྱུར་ཏེ། དངོས་པོ་མ་ལུས་པར་ཕ་རོལ་གྱིས་བསྟན་པ་དང་། ནང་དུ་ཡང་
ཚུལ་བཞིན་ཡིད་ལ་བྱེད་པའོ་ཞེས་སོ།།
དེ་གང་ཞེ་ན། གང་དག་སངས་རྒྱས་ཞེས་བྱ་བ་སྨོས་ཏེ། གང་དག་ཅེས་བྱ་བ་
ནི་མི་གང་དག་གོ །སངས་རྒྱས་ནི་སངས་རྒྱས་བཅོམ་ལྡན་འདས་ཏེ། དངོས་པོ་མ་
ལུས་པ་རྟོགས་པའི་ཕྱིར་སངས་རྒྱས་སོ། །སྐྱབས་སུ་སོང་བ་ཞེས་བྱ་བ་ནི་ཡོངས་
སུ་སྐྱོབ་པ་ལ་བརྟེན་ན། དེ་དག་མི་ཡི་རྙེད་པ་ཞེས་བྱ་བ་དང་སྦྱར་རོ། །གང་གི་རྒྱུད་
ལ་རྣམ་པ་བཞིའི་དངོས་པོ་མངའ་བ་དེ་ནི་སངས་རྒྱས་ཏེ། རྣམ་པ་ཐམས་ཅད་དང་། །
འཇིག་རྟེན་དང་འཇིག་རྟེན་ལས་འདས་པ་མངོན་པར་རྫོགས་པར་སངས་རྒྱས་པ་
དང་། བག་ལ་ཉལ་བག་ཆགས་དང་བཅས་པ་སྤངས་པ་དང༌། ཐམས་ཅད་ལ་ཐུན་
མོང་དུ་ཕན་འདོགས་པར་སྤྱོད་པའོ། །རྒྱུ་རྣམ་པ་བཞིས་སྐྱབས་སུ་འགྲོ་བར་ངེས་
པ་ཡིན་ཏེ། ཡོན་ཏན་ཤེས་པ་ཉིད་དང་། ཁྱད་པར་ཤེས་པ་ཉིད་དང༌། ཁས་ལེན་པ་
དང༌། སྟོན་པ་གཞན་གྱིས་བསྟན་པ་མ་ཡིན་པ་ཉིད་དོ། །རྙེད་པ་ཆེན་པོ་འདི་ཡང་དེ་
དག་གི་ཐོབ་པ་ཉིད་དུ་བསྟན་པའི་ཕྱིར། གང་ཞིག་ཉིན་དང་མཚན་རྣམས་སུ། །ཞེས་
བྱ་བ་ནི་སེམས་ཏེ། གང་ཞིག་ཅེས་བྱ་བ་ནི་སེམས་ཅན་ནོ། ། ཉིན་མཚན་ནི་ཉིན་དང་



དྲན་པའི་ཚོམས་ཀྱི་རྣམ་པར་འགྲེལ་པ། 143
མཚན་མོའོ། །རྟག་ཏུ་ཞེས་བྱ་བ་ནི་རྒྱུན་མི་འཆད་པར་རམ། ཇི་སྲིད་འཚོའི་བར་དུ་
སངས་རྒྱས་རྗེས་སུ་དྲན་པ་ཡོད་པ་དེ་ལ་དེ་དག་གི་རྙེད་པ་ཡིན་གྱི། སྐྱབས་སུ་འགྲོ་
བ་འབའ་ཞིག་ཙམ་གྱིས་ནི་མ་ཡིན་ནོ།།
སངས་རྒྱས་རྗེས་སུ་དྲན་པ་ན་སངས་རྒྱས་ལ་དམིགས་པའི་དྲན་པའོ། །དེ་
ཡང་རྣམ་པ་བཞི་སྟེ། དགེ་བའི་རྩ་བའི་ཕྱོགས་ལ་མངོན་པར་བརྩོན་པ་དང༌། དེ་ལ་
མཆོད་པའི་བྱ་བ་དང་། དེ་ལ་རྗེས་སུ་དྲན་པ་དང་། ཕན་འདོགས་པ་རྗེས་སུ་དྲན་
པའོ། །དེ་ལྟར་བསྒོམ་པ་འདི་ལ་ནི་ཡོན་ཏན་རྣམ་པ་བདུན་རེ་བར་བྱ་སྟེ། སྐྱེ་བ་དྲན་
པར་འགྱུར་བ་དང་། དད་པ་ཤས་ཆེར་འགྱུར་བ་དང་། དམན་པའི་ཆོས་ལ་དགའ་བ་
མེད་པར་འགྱུར་བ་དང་། གཞན་ལ་རྣམ་པར་འཚེ་བ་བྱེད་པ་ལ་དགའ་བ་མེད་པར་
འགྱུར་བ་དང་། གཞན་ལ་རྣམ་པར་འཚེ་བ་བྱེད་པར་མི་འགྱུར་བ་དང་། གཞན་ལས་
འཚེ་བ་ཐོབ་པར་མི་འགྱུར་བ་དང༌། འགྱོད་པ་མེད་པས་དུས་བྱེད་པར་འགྱུར་བ་
དང༌། བདེ་འགྲོར་སྐྱེ་བར་འགྱུར་བའོ།།
གང་ཞིག་ཉིན་དང་མཚན་རྣམས་སུ།།
ཆོས་རྣམས་རྗེས་སུ་དྲན་བྱེད་ཅིང་།།
གང་དག་ཆོས་ལ་སྐྱབས་སོང་བ།། ས་
དེ་དག་མི་ཡི་རྙེད་པ་ཡིན།༡༠། །
ཆོས་རྣམས་ཞེས་བྱ་བ་ལ་ནི་ཆོས་ནི་རྣམ་པ་གསུམ་སྟེ། བསྟན་པ་དང༌། སྒྲུབ་པ་
དང༌། འབྲས་བུའི་དབྱེ་བས་སོ། །དེ་བསྟན་པའི་ཆོས་ནི་གསུང་རབ་ཡན་ལག་བཅུ་
གཉིས་ཏེ། ཇི་ལྟ་བ་བཞིན་དུ་རིག་པས་བཤད་པའི་བདག་ཉིད་ཡིན་པའི་ཕྱིར་རོ། །
སྒྲུབ་པའི་ཆོས་ནི་བསམ་པ་ཕུན་སུམ་ཚོགས་པ་དང༌། སྦྱོར་བ་ཕུན་སུམ་ཚོགས་པ་



144 ཆེད་དུ་བརྗོད་པའི་ཚོམས་ཀྱི་འགྲེལ་པ།
1.
དང་། དེ་ལ་སྔ་མ་ནི་འབད་པ་མཐར་ཐུག་པས་ལམ་རྣམ་པ་གཉིས་ཏེ། འཇིག་རྟེན་
པ་དང་འཇིག་རྟེན་ལས་འདས་པའི་དབྱེ་བས་སོ། །དེ་གལ་ཏེ་སངས་རྒྱས་ཀྱི་རྒྱུད་
ཀྱི་རྣམ་པ་ཡིན་ན་ནི། སངས་རྒྱས་ཞེས་བརྗོད་དོ།། །
འཕགས་པའི་གང་ཟག་བཞིའི་རྒྱུད་ཀྱིས་ནི་དགེ་འདུན་ནོ། །དེ་ལ་སྦྱོར་བ་ཕུན་
སུམ་ཚོགས་པ་ཡང་ཚུལ་ཁྲིམས་ལ་སོགས་པ་དམ་པའི་སྤྱོད་པ་ལ་རྗེས་སུ་འཇུག་
པ་སྟེ། དེ་བཞིན་དུ་ཤེས་པར་བྱའོ། གང་ཡང་ཐར་པའི་ཆ་ལྷག་མ་ལུས་པ་དེ་ཡང་
འདིར་སྒྲུབ་པའི་ཆོས་སུ་གནས་པ་ཡིན་ནོ། །འབྲས་བུའི་ཆོས་ནི་ཐར་པ་སྟེ། འབྲས་
བུ་མཐར་ཐུག་པའི་ངོ་བོ་ཡིན་པའི་ཕྱིར་རོ། །གསུམ་པོ་དེ་དག་ཀྱང་རིམ་པ་བཞིན་
དུ་ཆུང་ངུ་དང་བར་མ་དང་ཆེན་པོ་ཉིད་ཀྱིས་སྐྱབས་སོ། །བཅོམ་ལྡན་འདས་ཀྱིས་
བསྟན་པ་ནི་དགག་པ་ཉིད་ལ་སྟོན་པར་གསུངས་སོ། །ཆོས་ནི་འདོད་ཆགས་དང་
བྲལ་བའི་མཆོག་ཏུ་བཤད་དོ། །གླིང་དང་སྐྱོབ་པ་དང་སྐྱབས་ཞེས་བྱ་བ་ལ་སོགས་
པ་བསྟན་པས་སྐྱབས་སོ། །དམ་པའི་ཆོས་ཉིད་མཉན་པ་དང་། དེའི་དོན་ཉིད་བསྒོམ་
པ་དང་བསྒྲུབ་པས་དེའི་འབྲས་བུ་ཉིད་སྒྲུབ་པ་ཡིན་ཏེ། འདི་ནི་བདག་གིར་བྱེད་པའོ།།
ཆོས་རྣམས་རྗེས་སུ་དྲན་བྱེད་ཅིང་། །ཞེས་བྱ་བ་ནི་ཆོས་རྣམ་པ་གསུམ་སྟེ། རྣམ་པ་
དང་ངོ་བོ་ཉིད་དང་འབྲས་བུའི་ཕན་ཡོན་ལ་སོགས་པ་མཐོང་བས་སོ། །ལྷག་མ་ནི་
སྔ་མ་བཞིན་ནོ།།
གང་ཞིག་ཉིན་དང་མཚན་རྣམས་སུ།།
དགེ་འདུན་རྗེས་སུ་དྲན་བྱེད་ཅིང་།།
གང་དག་དགེ་འདུན་སྐྱབས་སོང་བ།། །།
དེ་དག་མི་ཡི་རྙེད་པ་ཡིན།༡༡།
།



དྲན་པའི་ཚོམས་ཀྱི་རྣམ་པར་འགྲེལ་པ། 145་
གང་དག་དགེ་འདུན་ཞེས་བྱ་བ་ནི་བཀུར་བའི་ཕྱིར་དགེ་འདུན་ཏེ། སློབ་པ་དང་མི་
སློབ་པའི་ལམ་དེ་ལས་སྐྱེས་པ་ཡིན་གྱི་གཞན་ནི་མ་ཡིན་པའི་ཕྱིར་རོ། །དེ་དང་
འབྲེལ་བའི་གང་ཟག་གི་དགེ་འདུན་ཡིན་ཏེ། དེ་ཡང་རྣམ་པ་ལྔ་ལས་ངོ་ཚ་མི་ཤེས་
པའི་དགེ་འདུན་ཏེ། ཚུལ་ཉམས་པའི་ཕྱིར་རོ། །ལུག་ལྟར་ལྐུགས་པའི་དགེ་འདུན་ཏེ།
གསུང་རབ་མི་ཤེས་པའི་ཕྱིར་རོ། །སྐྱབས་ཀྱི་དགེ་འདུན་ཏེ་མི་མཐུན་པའི་ལས་བྱེད་
པའི་ཕྱིར་རོ། །དེས་ན་འདི་གསུམ་གྱི་རྣམ་པ་ཐོབ་པ་ནི་ཆོས་མ་ཡིན་པའི་ལས་བྱེད་
པའོ། །ཉན་ཐོས་དང་ལམ་སྟེ་ཉན་པའི་དོན་སྟོན་པའི་ཕྱིར་དང་། འབྲས་བུ་མཆོག་
ཡིན་པའི་ཕྱིར་དང་། དགེ་བ་ཕྱིན་ཅི་མ་ལོག་པའི་ཐབས་ཀྱི་འབྲས་བུའི་ཕྱིར། དགེ་
འདུན་གྱི་རྣམ་པ་འདི་དག་གིས་ཡང་དང་ཡང་དུ་མངོན་དུ་བྱེད་པ་སྟེ། འཁོར་བ་སྤོང་
ཞིང་ཐར་པ་ཐོབ་པ་དང་། ཐར་པའི་ལམ་དེའི་ཚུལ་ཡིན་པའི་ཕྱིར་ཏེ། ལམ་འདི་ལྟ་བུ་
རྣམ་པར་དག་པ་ནི་འདི་ལྟ་བ་གཞན་དག་ལ་མེད་པའི་ཕྱིར་རོ། །གང་ཞིག་དེ་ལྟར་
སངས་རྒྱས་ལ་སོགས་པ་རྗེས་སུ་དྲན་ཞིང་སྒོམ་པར་བྱེད་པ་དེ་ཉིད་ནི་དོན་དམ་ ་
པར་མེལ་ཚེ་བྱེད་པ་ཉིད་ཡིན་གྱི། གཞན་ནི་བག་ཆགས་མེད་པས་གཉིད་ལོག་པ་
ཡིན་ནོ་ཞེས་བསྟན་པའི་ཕྱིར། གང་ཞིག་ཉིན་དང་མཚན་རྣམས་སུ། །ཞེས་བྱ་བ་ལ་
སོགས་པ་སྨོས་སོ།།
གང་ཞིག་ཉིན་དང་མཚན་རྣམས་སུ།།
སངས་རྒྱས་རྗེས་སུ་དྲན་བྱེད་པ།།
བ་གོ་ཏ་མ་ཡི་ཉན་ཐོས་ཏེ།
ས་
ལེགས་པར་སད་པས་སད་པར་འགྱུར།༡༢། ་



146 ཆེད་དུ་བརྗོད་པའི་ཚོམས་ཀྱི་འགྲེལ་པ།
གང་ཞིག་ཉིན་དང་མཚན་རྣམས་སུ།།
ཆོས་རྣམས་རྗེས་སུ་དྲན་བྱེད་པ།།
གོ་ཏ་མ་ཡི་ཉན་ཐོས་དེ།། ་་་་
ལེགས་པར་སད་པས་སད་པར་འགྱུར།༡༣། ས་
གང་ཞིག་ཉིན་དང་མཚན་རྣམས་སུ།།
དགེ་འདུན་རྗེས་སུ་དྲན་བྱེད་པ།། ་་་་
གོ་ཏ་མ་ཡི་ཉན་ཐོས་དེ།། ག་ང་བ་མ་
ལེགས་པར་སད་པས་སད་པར་འགྱུར།༡༤།
དེ་ནས་བཅོམ་ལྡན་འདས་ཀྱིས་དྲང་སྲོང་དྲུག་ཅུ་རྩ་གསུམ་ལ་ཆོ་འཕྲུལ་གསུམ་
གྱིས་བསྟན་ཏོ། །ཇི་ཙམ་ན་རྫུ་འཕྲུལ་གྱིས་རབ་ཏུ་བྱུང་བའི་དགེ་སློང་གཅིག་དང༌།
ལྷན་ཅིག་ཏུ་སངས་རྒྱས་རྗེས་སུ་དྲན་པ་བསྒོམ་པར་འགྱུར་རོ་ཞེས་རྒྱ་ཆེར་བསྟན་
ཏོ༑ ༑དེ་ནས་དེ་ལྟར་བསྒོམས་པས་མྱ་ངན་ལས་འདས་པ་ལ་ཡིད་མངོན་པར་མོས་
པས་ནང་པར་ཐོ་རངས་ཀྱི་དུས་སུ་དེ་དག་ཐམས་ཅད་ལ་བརྡ་ཕྲད་པར་ལུང་བསྟན་
ཏེ༑ དེའི་དབང་དུ་མཛད་ནས་འདི་གསུངས་སོ། །གཞན་དག་ནི་ཤིང་རྟས་ཤིང་ཐུ་
བའི་བུ་རང་གི་ལས་ལ་མཆོག་ཏུ་བྱེད་པ་ལས་བརྩམས་སོ་ཞེས་ཟེར་རོ། །རབ་
ཏུ་སད་པ་ཡིན་པས་སད་པར་གྱུར་པའོ། །ལེགས་པར་རབ་ཏུ་སད་པའི་བྱ་བ་ལ།
ལེགས་པར་སད་པ་ནི་བྱ་བའི་ཁྱད་པར་ཡིན་པའི་ཕྱིར་རོ། །སད་པར་གྱུར་པ་
ཞེས་བྱ་བ་ནི་ལེགས་པར་རབ་ཏུ་སད་པའི་དོན་ཏེ། དེ་བཞིན་ཉིད་ཁོང་དུ་ཆུད་པའི་
ལེགས་པར་མེལ་ཚེ་བྱེད་པ་ཞེས་བྱ་བའི་དོན་ཏོ། །དེ་ཉིད་གང་ཞེ་ན། སྨྲས་པ། གོ་ཏ་



དྲན་པའི་ཚོམས་ཀྱི་རྣམ་པར་འགྲེལ་པ། 147
མའི་ཉན་ཐོས་ཏེ་ཞེས་བྱ་བ་ཡིན་ཏེ། དྲང་སྲོང་ཆེན་པོ་གོ་ཏ་མའི་རྒྱུད་དུ་འབྱུང་བའི་
ཕྱིར་གོ་ཏ་མ་སྟེ། བཅོམ་ལྡན་འདས་ཤཱཀྱ་ཐུབ་པའོ། །འདིས་ནི་བཅོམ་ལྡན་འདས་
ཆོ་རིགས་ཕུན་སུམ་ཚོགས་པར་བསྟན་ཏེ། རིགས་ཁྱད་པར་ཅན་དུ་སྐྱེ་བར་གྱུར་
པ་དག་ནི་རྟ་ཅང་ཤེས་བཞིན་དུ་བག་མེད་པ་ཉིད་མཆོག་ཏུ་བྱེད་པ་མ་ཡིན་ནོ་ཞེས་
སྟོན་པ་ཡིན་ནོ།། །།
དེའི་ཉན་ཐོས་དེ་ནི་བཀའི་རྗེས་སུ་འཇུག་པ་སྟེ། གང་གི་ཕྱིར་བཅོམ་ལྡན་
འདས་ཀྱི་གསུང་བདག་མེད་པའི་དེ་བཞིན་ཉིད་བསྟན་པའི་རྗེས་སུ་འགྲོ་བ་སྟེ། དེ་
བས་ན་དེའི་ཕྱིར་དེ་དག་ནི་ལེགས་པར་སད་པས་རབ་ཏུ་སད་པ་ཡིན་ཏེ། འཇུག་
པའི་སྒོ་དེ་དག་ནི་འཕགས་པའི་ལམ་དང་མི་གཙང་བ་དང་དབུགས་འབྱུང་རྔུབ་དྲན་
པ་རྟོག་པར་བྱ་བའོ། །དེ་གང་ཡིན་ཞེ་ན། གང་དག །སངས་རྒྱས་རྗེས་སུ་དྲན་བྱེད་
པ༑ ༑ཞེས་བྱ་བ་སྟེ། སངས་རྒྱས་རྗེས་སུ་དྲན་པར་བྱེད་པ་ནི་སངས་རྒྱས་ཀྱི་ཡོན་
ཏན་ལ་དམིགས་པ་དང༌། ཁོང་དུ་ཆུད་པའོ། །ཡོན་ཏན་ཡང་རྣམ་པ་གཉིས་ཏེ། སྐུ་
དང་ཐུགས་ཡིན་པའི་ཕྱིར་རོ། །འབྲས་བུ་ནི་རྣམ་པ་གསུམ་སྟེ། གཞན་ལ་ཕན་པ་
ཕན་ཚུན་ཚོགས་པ་ཡིན་པའི་ཕྱིར་རོ་ཞེས་བྱ་བའོ། །ཆོས་དང་དགེ་འདུན་རྗེས་སུ་
དྲན་པ་ཡང་དེ་བཞིན་ནོ། །ཡོན་ཏན་ཐམས་ཅད་ཀྱི་རྩ་བ་ནི་དཀོན་མཆོག་གསུམ་
ཡིན་ལ། དེ་ལ་བརྟེན་པས་ནི་སོ་སོར་ཐར་པའི་ཚུལ་ཁྲིམས་ལ་སོགས་པའི་ཁྱད་
པར་བྱུང་བ་ཡིན་ཏེ། དེ་ཉིད་བསྟན་པའི་ཕྱིར། ཚུལ་ཁྲིམས་རྗེས་སུ་དྲན་བྱེད་པ། །
ཞེས་བྱ་བ་ཡིན་ཏེ།
གང་ཞིག་ཉིན་དང་མཚན་རྣམས་སུ།།
ཚུལ་ཁྲིམས་རྗེས་སུ་དྲན་བྱེད་པ།། །



148 ཆེད་དུ་བརྗོད་པའི་ཚོམས་ཀྱི་འགྲེལ་པ། །
བ་ གོ་ཏ་མ་ཡི་ཉན་ཐོས་དེ།།
ལེགས་པར་སད་པས་སད་པར་འགྱུར།༡༥།
དེ་ལ་ཚུལ་ཁྲིམས་ནི་དམ་པ་རྣམས་ཀྱི་སྤྱོད་པ་ཡིན་པའི་ཕྱིར་གཅིག་གོ །འཇུག་
པ་དང་ལྡོག་པའི་ཚུལ་གྱིས་རྣམ་པ་གཉིས་སོ། །ལུས་ལ་སོགས་པའི་ལེགས་
པར་སྤྱོད་པའི་བདག་ཉིད་ཀྱི་འབྲེལ་བས་ནི་རྣམ་པར་དག་པ་གསུམ་མོ། །འདི་ལ་
འཚོ་བའི་རྣམ་པར་དག་པས་ནི་རྣམ་པ་བཞིའོ། །འདི་ལ་ཆང་འཐུང་བ་ལས་ལྡོག་
པས་ནི་བཅས་པའི་ཁ་ན་མ་ཐོ་བ་དག་པ་ལས་ནི་རྣམ་པ་དྲུག་གོ །རྣམ་པ་བརྒྱད་
དུ་ཡང་མངོན་པར་བརྟག་པར་བྱ་སྟེ། རྒྱུ་དང་འབྲས་བུ་དང་རང་བཞིན་ཞེས་བྱ་
བ་ལ་སོགས་པ་ལས་རྗེས་སུ་དྲན་པའོ། །ཚུལ་ཁྲིམས་དང་ལྡན་ན་ནི་སྦྱིན་པ་དག་
པར་འགྱུར་རོ་ཞེས་བསྟན་པའི་ཕྱིར། གཏོང་བ་རྗེས་སུ་དྲན་བྱེད་པ། །ཞེས་བྱ་བ་
སྨོས་ཏེ།
གང་ཞིག་ཉིན་དང་མཚན་རྣམས་སུ།།
གཏོང་བ་རྗེས་སུ་དྲན་བྱེད་པ།།
གོ་ཏ་མ་ཡི་ཉན་ཐོས་ཏེ།།
ལེགས་པར་སད་པས་སད་པར་འགྱུར།༡༦།
སྐྱེས་བུ་དམ་པ་རྣམས་ཀྱིས་སྦྱིན་པ་རྣམ་པ་ལྔ་དང་ཡན་ལག་རྣམ་པ་དྲུག་དང་ལྡན་
པ་དང་། སྦྱིན་པ་ཡན་ལག་དགུ་དང་ལྡན་པ་དུས་སུ་སྦྱིན་པའི་རྫས་ལ་སོགས་པ་སྟེ།
དེ་ལ་དམིགས་པ་ཞེས་བྱ་བའི་དོན་ཏོ། །སྔར་བཤད་པའི་ཡོན་ཏན་རྣམས་བསྟེན་ན།
ལྷའི་འགྲོ་བ་རྙེད་པ་སླའོ་ཞེས་བསྟན་པའི་ཕྱིར། ལྷ་ནི་རྗེས་སུ་དྲན་བྱེད་པ། །ཞེས་
བྱ་བ་སྨོས་ཏེ།



དྲན་པའི་ཚོམས་ཀྱི་རྣམ་པར་འགྲེལ་པ། 149
ས
གང་ཞིག་ཉིན་དང་མཚན་རྣམས་སུ། །
ལྷ་ནི་རྗེས་སུ་དྲན་བྱེད་པ། ། ད་
གོ་ཏ་མ་ཡི་ཉན་ཐོས་དེ། །
ལེགས་པར་སད་པས་སད་པར་འགྱུར།༡༧།
ལྷ་ནི་འདོད་པ་ན་སྤྱོད་པ་དང༌། དེ་ལས་གཞན་པ་སྟེ་རྣམ་པ་གཉིས་སོ། །དང་པོ་ནི་
རྣམ་པ་དྲུག་གོ །དེ་ལས་གཞན་པ་ནི་རྣམ་པ་གཉིས་ཏེ། གཟུགས་ཅན་དང་གཟུགས་
མེད་པའོ། །གཟུགས་ཅན་ནི་གནས་བཅུ་དྲུག་གོ །གཟུགས་ཅན་མ་ཡིན་པ་ནི་
བཞིའོ། །དེར་སྐྱེས་པ་ཡང་སྦྱིན་པ་དང་ཚུལ་ཁྲིམས་དང་བསྒོམས་པ་དག་གིས་ཅི་
རིགས་པར་སྦྱར་རོ། །འདོད་པའི་ཁམས་ལས་འདོད་ཆགས་དང་བྲལ་བའི་ཐབས་
བསྟན་པའི་ཕྱིར། ལུས་རྟོགས་དྲན་བྱེད་པ་ཞེས་བྱ་བ་སྨོས་ཏེ།
གང་ཞིག་ཉིན་དང་མཚན་རྣམས་སུ།།
རྟག་ཏུ་ལུས་རྟོགས་དྲན་བྱེད་པ།། དག ་
གོ་ཏ་མ་ཡི་ཉན་ཐོས་དེ།། དེ
ལེགས་པར་སད་པས་སད་པར་འགྱུར།༡༨། །
ས་བོན་དང་ཞིང་དང་བསམ་པ་དང་རྒྱུ་མཐུན་པ་དང་། རང་གི་མཚན་ཉིད་དང་
འཇིག་པ་སྟེ། ལུས་ཀྱི་རྣམ་པར་རྟོག་པ་རྣམ་པ་དྲུག་ཏུ་འདོད་དོ་ཞེས་རྒྱ་ཆེར་བཤད་
དོ༑ །འདོད་པ་ན་སྤྱོད་པའི་ལུས་གཅིག་ལས་འདོད་ཆགས་དང་བྲལ་བ་ནི་འདོད་པའི་
ཁམས་ཐམས་ཅད་ལས་འདོད་ཆགས་དང་བྲལ་བ་ཡིན་ནོ། །འདིའི་འབྲས་བུ་བསྟན་
པའི་ཕྱིར། ཏིང་འཛིན་བཞི་དྲན་པ་ཞེས་བྱ་བ་སྨོས་ཏེ། །



150 ཆེད་དུ་བརྗོད་པའི་ཚོམས་ཀྱི་འགྲེལ་པ།
གང་ཞིག་ཉིན་དང་མཚན་རྣམས་སུ།།
རྟག་ཏུ་ཏིང་འཛིན་་བཞི་དྲན་པ།།
མ གོ་ཏ་མ་ཡི་ཉན་ཐོས་དེ།།
ལེགས་པར་སད་པས་སད་པར་འགྱུར།༡༩།
དེ་ཡང་རྣམ་པ་གཉིས་ཏེ། བསམ་གཏན་དང་སྙོམས་པར་འཇུག་པར་སྐྱེ་བའི་དབྱེ་
བས་སོ། །སྙོམས་པར་འཇུག་པ་ནི་དགེ་བ་ལ་རྩེ་གཅིག་པའོ། །རྣམ་པ་ལྔ་ལ་
སོགས་པ་རྟོག་པ་དང་དཔྱོད་པ་ཞེས་བྱ་བ་ལ་སོགས་པ་བརྗོད་པར་བྱའོ། །བསམ་
གཏན་གྱི་རོ་མྱང་བའི་ཕན་ཡོན་བསྟན་པའི་ཕྱིར། བསྒོམ་པ་ལ་ནི་ཡིད་དགའ་བ། །
ཞེས་བྱ་བ་སྨོས་ཏེ། །
སྐྱེ ་
གང་ཞིག་ཉིན་དང་མཚན་རྣམས་སུ།། ས་
བསྒོམ་པ་ལ་ནི་ཡིད་དགའ་བ།། །།
གོ་ཏ་མ་ཡི་ཉན་ཐོས་དེ།།
ལེགས་པར་སད་པས་སད་པར་འགྱུར།༢༠།
ཡང་དང་ཡང་དུ་བསྒོམས་ཤིང་མངོན་སུམ་དུ་བྱས་ཏེ། དེའི་ཁྱད་པར་རྗེས་སུ་མྱོང་
བས་མངོན་པར་འདོད་པའི་སེམས་སྐྱེ་བ་ཐོབ་པར་འགྱུར་རོ། །ཡང་ན་བསྒོམས་
པ་ལས་བྱུང་བའི་དགེ་བའི་རྩ་བའོ། །རིགས་པས་ཐོབ་པ་དང་ཐོས་པ་ལས་བྱུང་
བ་གཉིས་ནི་མཆོག་ཏུ་ཁྱད་པར་ཅན་ཡིན་པའི་ཕྱིར་འདི་ཉིད་ནི་རྣལ་འབྱོར་པའི་
སེམས་ལས་བརྩམས་པ་ཡིན་ནོ། །བསྒོམ་པ་ལ་དགའ་བའི་འབྲས་བུ་བསྟན་པའི་
ཕྱིར། །འཚེ་བ་མེད་ལ་ཡིད་དགའ་བ། །ཞེས་བྱ་བ་ཡིན་ཏེ།



དྲན་པའི་ཚོམས་ཀྱི་རྣམ་པར་འགྲེལ་པ། 151
གང་ཞིག་ཉིན་དང་མཚན་རྣམས་སུ།།
འཚེ་བ་མེད་ལ་ཡིད་དགའ་བ།། །
གོ་ཏ་མ་ཡིན་ཉན་ཐོས་དེ། །
ལེགས་པར་སད་པས་སད་པར་འགྱུར།༢༡།
གཞན་གྱི་གནོད་པ་ལས་ལྡོག་པ་ནི་འཚེ་བ་མེད་པའོ། །དེ་ལ་མངོན་པར་དགའ་བ་ནི་
ཁྱད་པར་ཅན་གྱི་དགེ་བའི་ཕྱོགས་ལ་ཡང་དག་པར་བསྟེན་པའི་ཕྱིར་རོ། །ཞི་གནས་
ཀྱི་རྒྱུས་མཉེན་པར་བྱས་ནས་དེ་ཇི་ལྟར་གཞན་ལ་གནོད་པར་འགྱུར་རོ།།
གང་ཞིག་ཉིན་དང་མཚན་རྣམས་སུ།། ་
གནོད་སེམས་མེད་ལ་ཡིད་དགའ་བ།།
གོ་ཏ་མ་ཡི་ཉན་ཐོས་དེ།།
།།
ལེགས་པར་སད་པས་སད་པར་འགྱུར།༢༢།
གནོད་སེམས་མེད་ལ་ཡིད་དགའ་བ། །ཞེས་བྱ་བ་ནི་བསམ་གཏན་དང་བསྒོམ་པ་ལ་
ཡང་དག་པར་བསྟེན་པའི་ཁྱད་པར་ཡང་དག་པར་སྟོན་པ་ཡིན་ཏེ། དེ་སྙོམས་པར་
འཇུག་པའི་སྟོབས་ཀྱིས་བྱམས་པ་ལ་སོགས་པ་འཐོབ་པར་འགྱུར་བའི་ཕྱིར། གནོད་
སེམས་མེད་པ་ནི་ཞེ་སྡང་མེད་པའི་དགེ་བའི་རྩ་བའི་ངོ་བོ་སྟེ། བྱམས་པ་དང་སྙིང་
རྗེའོ། །ཚད་མེད་པ་རྣམས་དང་། སོ་སོ་ཡང་དག་པར་རིག་པའི་ནོར་ཚང་བར་རྙེད་
པའོ་ཞེས་གཞན་དག་ཟེར་རོ། །ཡང་གསུངས་པ་དག་ཀྱང་རིག་པར་བྱ་སྟེ། དེ་ལྟར་
ཟིལ་གྱིས་ནོན་པའི་སྐྱེ་མཆེད་ལ་སོགས་པ་བརྗོད་པར་བྱའོ། །གཟུགས་མེད་པའི་
ཁམས་ལས་འདོད་ཆགས་དང་བའི་ལམ་གྱི་ཐབས་བསྟན་པའི་ཕྱིར། སྟོང་པ་ཉིད་ལ་
ཡིད་དགའ་བ། །ཞེས་བྱ་བ་སྨོས་ཏེ།



152 ཆེད་དུ་བརྗོད་པའི་ཚོམས་ཀྱི་འགྲེལ་པ།
གང་ཞིག་ཉིན་དང་མཚན་རྣམས་སུ།།
སྟོང་པ་ཉིད་ལ་ཡིད་དགའ་བ།།
གོ་ཏ་མ་ཡི་ཉན་ཐོས་དེ།།
ལེགས་པར་སད་པས་སད་པར་འགྱུར།༢༣། །
1
གང་ཞིག་ཉིན་དང་མཚན་རྣམས་སུ།།
མཚན་མ་མེད་ལ་ཡིད་དགའ་བ།།
གོ་ཏ་མ་ཡི་ཉན་ཐོས་དེ།།
ལེགས་པར་སད་པས་སད་པར་འགྱུར།༢༤།
གང་ཞིག་ཉིན་དང་མཚན་རྣམས་སུ།།
མ་འ་དབེན་པ་ལ་ནི་ཡིད་དགའ་བ།།
གོ་ཏ་མ་ཡི་ཉན་ཐོས་དེ།།
ལེགས་པར་སད་པས་སད་པར་འགྱུར།༢༥།
གང་ཞིག་ཉིན་དང་མཚན་རྣམས་སུ།།
ངེས་པར་འབྱུང་ལ་ཡིད་དགའ་བ།།
གོ་ཏ་མ་ཡི་ཉན་ཐོས་དེ།།་
ལེགས་པར་སད་པས་སད་པར་འགྱུར།༢༦།
ནས།
།



དྲན་པའི་ཚོམས་ཀྱི་རྣམ་པར་འགྲེལ་པ། 153
ག་
གང་ཞིག་ཉིན་དང་མཚན་རྣམས་སུ།།
ཅི་ཡང་མེད་ལ་ཡིད་དགའ་བ།།
གོ་ཏ་མ་ཡི་ཉན་ཐོས་ཏེ།
ལེགས་པར་སད་པས་སད་པར་འགྱུར།༢༧།
ད
གང་ཞིག་ཉིན་དང་མཚན་རྣམས་སུ།། བདེ་
མྱ་ངན་འདས་ལ་ཡིད་དགའ་བ།།
གོ་ཏ་མ་ཡི་ཉན་ཐོས་དེ།།
ལེགས་པར་སད་པས་སད་པར་འགྱུར།༢ར།
དྲན་པའི་ཚོམས་ཏེ་བཅོ་ལྔ་པའོ།། །།
སྟོང་པ་ཉིད་ཀྱི་རྣམ་པར་ཐར་པའི་སྒོ་སྟེ། བདག་མེད་པ་དང་སྟོང་པའི་རྣམ་པ་ལ་
འཇུག་པའོ། །མཚན་མ་མེད་ལ་ཡིད་དགའ་བ། ། ཞེས་བྱ་བ་ནི་འདུས་བྱས་རྣམ་
པ་བཅུའི་རྟགས་སུ་གྱུར་པའི་མཚན་མ་དང་བྲལ་བ་ནི་མྱ་ངན་ལས་འདས་པ་སྟེ།
མཚན་མ་མེད་པའོ། །དེ་དག་ཀྱང་གང་ཞེ་ན། སྐྱེས་པ་དང་བུད་མེད་དང་། གཟུགས་
དང༌། སྒྲ་དང་། དྲི་དང༌། རོ་དང་། རེག་བྱ་དང་། སྐྱེ་བ་དང་། རྒ་བ་དང་། མི་རྟག་
པ་ཞེས་བརྗོད་པ་དག་གོ །ཡང་ན་རྒྱུ་མེད་པའི་ཕྱིར་མཚན་མ་མེད་པ་སྟེ། འདུས་མ་
བྱས་ནི་མེད་པའོ་ཞེས་བྱ་བའི་ཚིག་གིས་ཏེ། དེ་ལ་དམིགས་པའི་ཏིང་ངེ་འཛིན་ནི་
མཚན་མ་མེད་པ་ཡིན་ཏེ། མཚན་མ་མེད་པ་ནི་ཞི་བའི་རྣམ་པའོ་ཞེས་བྱ་བའི་ཚིག་
གིས་སོ། །ཅི་ཡང་མེད་ལ་ཡིད་དགའ་བ། །ཞེས་བྱ་བ་ནི་ཅི་ཡང་མེད་པར་རབ་ཏུ་
རྟོགས་པ་སྟེ། འདུས་བྱས་དག་རྣམ་པར་འགྱུར་བའི་ཕྱིར་རོ།།



154 ཆེད་དུ་བརྗོད་པའི་ཚོམས་ཀྱི་འགྲེལ་པ།
དེ་ལ་དམིགས་པའི་ཏིང་ངེ་འཛིན་ཅི་ཡང་མེད་ལ་དགོངས་པ་ཡིན་ཏེ། སྨོན་པ་
མེད་པ་ཞེས་བྱ་བའི་དོན་ཏོ། །གང་གི་ཕྱིར་འདི་ནི་གང་ལ་ཡང་སྨོན་པར་མི་བྱེད་ཅིང་
གནས་པར་མི་བྱེད་ལ། དེ་མངོན་པར་དགའ་བ་མེད་དོ། །ལམ་ཡང་འཇིག་རྟེན་པ་ལྟ་
བུར་སྤང་བར་བྱ་བ་ཡིན་པའི་ཕྱིར་རོ་ཞེས་བྱ་བ་ལ་སོགས་པའོ། །དེ་ཡང་རྣམ་པ་བཅུ་
པོ་འདི་ལྟ་སྟེ། སྨོན་པ་མེད་པ་དང་། བདེན་པའི་རྣམ་པ་དང་། དེ་ལས་གཞན་གྱིས་
ཞེས་གསུངས་པ། དེ་དག་ཉིད་ཟག་པ་མེད་པའི་རྣམ་པར་ཐར་པའི་སྒོ་ཞེས་བརྗོད་དེ་
ཟག་པ་དང་བཅས་པ་ལ་ནི་ཐར་པར་འཇུག་པའི་ཐབས་མེད་པའི་ཕྱིར་རོ། །རྣམ་པར་
ཐར་པའི་སྒོ་དེ་དག་ཉིད་ཀྱིས་ཕན་ཡོན་གོ་རིམས་བཞིན་དུ་བསྟན་པའི་ཕྱིར་སྨྲས་པ།
ངེས་པར་འབྱུང་བ་ལ་མངོན་པར་དགའ་བ་དང་། དབེན་པ་ལ་མངོན་པར་དགའ་བ་
དང༌། དེའི་ཕྱིར་དུས་རྟག་ཏུ་བདག་ཉིད་ལུས་དང་སྲོག་དང་ལྡན་པ་ཡིན་ནོ་ཞེས་ཡིད་
ཆེས་པས་ལན་དུ་མར་འདི་འཁོར་བར་འཁྱམས་པ་ཡིན་གྱི། གང་གི་ཚེ་ཡང་སྟོང་པ་
ཉིད་རྣམ་པར་ཐར་པའི་སྒོ་སྟོང་པ་ཉིད་དུ་འགྱུར་བ་དེའི་ཚེ་ནི་འཁོར་བ་ལ་རྒྱབ་ཀྱིས་
ཕྱོགས་ཤིང་མྱ་ངན་ལས་འདས་པ་དང་། དོན་དམ་པ་དང་ངེས་པར་འབྱུང་བར་མངོན་
པར་དགའ་བ་སྐྱེའོ།།
སྔར་ཡང་འདི་མི་ཤེས་པས་ཡུལ་དག་རོ་མྱང་བར་གྱུར་ཏོ། །མཚན་མ་མེད་
པས་ཐོབ་པ་ནི་རྣམ་པ་དེ་བཞིན་ཏེ་དོན་གྱི་ནོམ་པ་དག་གང་མཐོང་ན་དེར་དགའ་བ་
སྟེ༑ དེ་ལྟ་བུ་འགོག་པའི་རྣལ་འབྱོར་པ་ལ་ནི་མེད་པ་ཡིན་ཏེ། རྒྱབ་ཀྱིས་ཕྱོགས་པ་
ཡིན་ཞེས་གྲུབ་པའི་མཐའོ། །སྔོན་མེད་པའི་མཐུས་འདུས་བྱས་གང་ལ་ཡང་སྨོན་པར་
མི་བྱེད་པ་ཡིན་ཏེ། ཕུང་པོ་ལྷག་མ་མེད་པའི་མྱ་ངན་ལས་འདས་པ་ལ་གཞོལ་བ་དང་
མོས་པའི་ཕྱིར་རོ། །དེའི་བདག་ཉིད་དུ་གྱུར་པ་ལ་ནི་སྤྲོ་བ་ཐམས་ཅད་ཉེ་བར་ཞི་བ་
ཡིན་ནོ། །དྲན་པའི་ཚོམས་ཏེ་བཅོ་ལྔ་པའི་རྣམ་པར་འགྲེལ་པ་རྫོགས་སོ།། །།



དུ
དཔར་སྐྲུན་སྨོན་ཚིག
༄༅། །རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །གཞོལ་བའི་མཐའ་ཡས་ཆོས་
ཚུལ་དལ་འབབ་ཀླུང་། །ཚིག་གི་ཟེགས་མ་རེས་ཀྱང་དུག་གསུམ་གྱི། །དྲི་མ་ཡོངས་
འཁྲུད་ལེགས་བཤད་བདུད་རྩི་འདི། །པར་དུ་བསྐྲུན་པའི་རྣམ་དཀར་ཕུང་པོའི་
མཐུས། །ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །གདངས་ཏེ་རྒྱུད་ལྔའི་འགྲོ་བ་མ་
ལུས་པ། །ངེས་ལེགས་ནོར་བུའི་མཛོད་ལ་དབང་འབྱོར་ཤོག།
ཅེས་པ་འདི་ཡང་དེང་དུས་ཡིད་སྲུབ་ཀྱིས་རྒྱུད་བརླམས་པའི་ཀླ་ཀློའི་སྡིག་སྤྱོད་
མི་བཟད་པས་གངས་ལྗོངས་ཆོས་ལྡན་གྱི་ཞིང་དུ་ཐུབ་པའི་བསྟན་པ་རིན་པོ་ཆེ་ཉིན་མོའི་སྣང་བ་
ལྟར་འབར་བ་དེ་ནི་མིང་གི་ལྷག་མ་ཙམ་དུ་ཉམ་ཉེས་པར་བྱས། ཕྱོགས་དང་ཕྱོགས་ན་རྡུལ་ཕྲན་
གྱི་མཚོན་ཆ་སོགས་གདུག་པའི་གནོད་འཚེ་གྱ་གྱུའི་སྦྱོར་བ་ནི་ཉིན་རེ་བཞིན་དུ་དར་བ་སོགས་སྒོ་
ཀུན་ནས་ལྔ་བདོའི་རྒུད་ཚོགས་མཚོ་ལྟར་བརྡོལ་བ་འདི་དག་ལྷག་མེད་དུ་ཞི་ཞིང་། བྱང་ཕྱོགས་
བོད་ཁ་བ་ཅན་དུ་བསྟན་པའི་མེ་རོ་སླར་ཡང་སྔར་བཞིན་གསོས་ཏེ་རྒྱ་གར་འཕགས་པའི་ལྗོངས་
འདིར་ཡང་ཐུབ་པའི་བཞེད་དགོངས་དྲི་མ་མེད་པ་དར་རྒྱས་སུ་འཕེལ་སླད་དང་། འཛམ་གླིང་
ཡངས་པའི་ཁྱོན་ལ་འཚེ་མེད་ཞི་བའི་ལམ་སྟོན་རྣམ་འདྲེན་ཤཱཀྱ་སེང་གེའི་རིང་ལུགས་སྒོ་ཀུན་ནས་
རྒྱས་པ་སོགས་འཕྲལ་ཡུན་ལེགས་ཚོགས་དུ་མའི་ཆེད་དུ་དམིགས། སྦག་ས་ནང་བསྟན་ཤེས་རིག་
འཛིན་སྐྱོང་སློབ་གཉེར་ཁང་དུ། ནང་བསྟན་གྲུབ་མཐའ་རིས་མེད་ཀྱི་གསུང་རབ་པར་དུ་བསྐྲུན་དང་
བསྐྲུན་འགྱུར་གང་ལའང་སྦྱར་ཆོག་པའི་དགེ་བསྔོའི་སྨོན་ཚིག་ཏུ་༧ཤཱཀྱའི་དགེ་སྦྱོང་ཆོས་སྨྲ་བ་
ངག་དབང་བློ་བཟང་བསྟན་འཛིན་རྒྱ་མཚོས་སྦྱར་བའོ།།



156 ཆེད་དུ་བརྗོད་པའི་ཚོམས་ཀྱི་འགྲེལ་པ།
རྗེ ད ཨཅིནཏུད་བྷཏན
ཏབདདྷཱན། ༡
བྱ། ནར། སོ༽
༄༅། །ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞུགས་ཚེ་
འགོམ་ཡུག་གི་ཉེས་པ་མི་འབྱུང་བ་འཇམ་དཔལ་རྩ་རྒྱུད་ལས་གསུངས་སོ།།



དགེ་སྦྱོང་དང་ལམ་དང་བཀུར་སྟི་དང་འཁུ་བ་དང་དྲན་པའི་
ཚོམས་བཅས་ཀྱི་རྣམ་པར་འགྲེལ་པ། །
༄༅། །ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ཞེས་བྱ་བའི་བསྟན་བཅོས་
འདི་ནི། སློབ་དཔོན་ཆེན་པོ་པྲཛྙཱ་ཝརྨས་མཛད་པ་སྟེ་བསྟན་བཅོས་ཀྱི་ཐོག་མའི་གྲས་
ཤིག་ཏུའང་སྣང་ཞིང་། བརྒྱ་ཕྲག་བཅུ་གཅིག་པའི་ནང་པཎྜི་ཏ་ཇནཱར་དྷན་དང་ཞུ་
ཆེན་གྱི་ལོ་ཙཱ་བ་བནྡེ་ཤཱཀྱ་བློ་གྲོས་རྣམ་གཉིས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་
པ་ཞིག་གོ །སྤྱིར་ན་ཚོམས་ཀྱི་རྣམ་པར་འགྲེལ་པ་འདི་ཉིད་ཕྱག་དཔེ་མདའ་ཚད་མ་
གཉིས་ཀྱི་བོངས་ཚད་དུ་བཞུགས་ཡོད་པས། དེབ་རེ་རེར་བཀོད་ན་ཅུང་ཟད་མཐུག་
པའི་རྐྱེན་གྱིས་ཀློག་སྤྲོ་བ་ལ་གེགས་བྱེད་པར་བསམ་སྟེ། འདི་ནས་དེབ་ཕྲེང་ཆེ་ཆུང་
སྙོམ་པོར་འགོད་པར་དམིགས་ནས་དགེ་སྦྱོང་དང་ལམ་དང་བཀུར་སྟི་དང་འཁུ་བ་དང་
དྲན་པའི་ཚོམས་བཅས་ཀྱི་རྣམ་པར་འགྲེལ་པ་འདི་དག་ཁོལ་བྱུང་གིས་ནང་ཆོས་དེབ་
ཕྲེང་བཅོ་ལྔ་པའི་ངོ་བོར་དཔར་སྐྲུན་ཞུས། གཞུང་འདི་རུ་དུས་རྒྱུན་འུ་ཚོའི་ཉིན་རེའི་
འཚོ་བའི་ཁྲོད་ན་མཚམས་མི་ཆད་པར་མིག་མཐོང་ལག་ཟིན་གྱིས་མཐོང་རྒྱུ་ཡོད་པ་
དག །ཟུར་འདོན་ར་སྤྲོད་ཀྱི་ལམ་ནས་གསུངས་འདུག་པས་ཀློག་པ་པོའི་སེམས་ལ་ཕན་
ཆེ་བ་མ་ཟད། གཞུང་འདིའི་ཚིགས་བཅད་ཕལ་མོ་ཆེའི་འགྲེལ་པའི་སྐབས་སུ། སྐབས་
བབ་ཀྱི་གདམས་པ་དེ་དག་གསུངས་དགོས་པའི་གླེང་གཞི་དང་། གསུང་ཡུལ། མི་སྣ་
དང༌། བྱུང་རབས་སོགས་གསལ་བར་བཀོད་ཡོད་སྟབས། གཞུང་འདིར་ལྟ་ཀློག་བྱས་པ་
དང་མཉམ་དུ་སངས་རྒྱས་བཅོམ་ལྡན་འདས་ཀྱི་མཛད་པ་རྣམ་ཐར་དག་ཀྱང་ཞོར་དུ་
ངེས་ཐུབ་པ་ཞིག་ཡོད་པས་གཅིག་གོ་བཅུ་ཆོད་དུ་གྲུབ་འདུག་གོ།
ISBN 978-93-83441-36-5
eo Enn Print-o-Pac www.printom
9ll7 8 9383II4 41365II
རྟ455
