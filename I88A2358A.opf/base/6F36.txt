༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG23421
n/a
ImageGroup:
ISBN:
11KG23498
9789380359878
LCCN:
Title:
ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ།
ched du brjod pa'i tshoms kyi rnam par 'grel pa/
ཤེས་རབ་གོ་ཆ
Author:
shes rab go cha
n/a
Descriptor:
Original Publication:
Place:
Publisher:
nang chos deb phreng /;11-15
dharamsala, h.p.
bod khi dpe mdzod khang
2013
Date:
Volume:
ILIQ
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 4/2016



ནང་ཆོས་དེབ་ཕྲེང་། ༡༤
D95461
ཚུལ་ཁྲིམས་དང་ལེགས་པར་སྤྱད་པ་དང་།
ཚིག་དང་ལས་དང་དད་པའི་ཚེམས་ །
བཅས་ཀྱི་རྣམ་པར་འགྲེལ་པ།
སློབ་དཔོན་ཤེས་རབ་གོ་



ངོད་ཀྱི་དཔེ་མཛོད་ཁང་ ནང་ཆོས་དེབ་ཕྲེང་། ༡༤
Class No: $39
Acc. No. D:
LTWA (Manuscript)
· DHARAMSALA. H.P.
༄༅།།ཚུལ་ཁྲིམས་དང་ལེགས་པར་སྤྱད་པ་དང་ཚིག་དང་
ལས་དང་དད་པའི་ཚོམས་བཅས་ཀྱི་རྣམ་པར་
འགྲེལ་པ་བཞུགས་སོ།།
(4)
སློབ་དཔོན་ཤེས་རབ་གོ་ཆ།
བོད་ཀྱི་དཔེ་མཛོད་ཁང་།



© 2014 Library of Tibetan Works &
Archives All rights reserved.
ཚུལ་ཁྲིམས་དང་ལེགས་པར་སྤྱད་པ་དང་ཚིག་དང་ལས་དང་
དད་པའི་ཚོམས་བཅས་ཀྱི་རྣམ་པར་འགྲེལ་པ།
Series title: nang chos deb phreng Vol. 14
Volume title: tshul khrims dang legs par spyad pa dang
tshig dang las dang dad pa'i tshoms
bcas kyi rnam par 'grel pa
Subject: A Commentary on Ethics (Silavarga),
Good Deeds (Sucaritavarga),
Speech (Vācavarga),
Action (Karmavarga)
and faith (Sraddha varga).
Author: She rab go cha
ཕྱི་ལོ་ ༢༠༡༤ ལོར་དཔར་ཐེངས་དང་པོ་བསྐྲུན།
ISBN: 978-93-83441-12-9
Published by Library of Tibetan Works & Archives,
Dharamsala and printed at VEE ENN PRINT-O-PAC,
A-5, New Delhi-110020.



༡
བོད་ཀྱི་དཔེ་མཛོད་ཁང་། ཤུ
Class No:
ACC, NO, D: 9
LTWA (Manuscript)
DHARAMSALA. H.P.
དཀར་ཆག
དཔར་སྐྲུན་གསལ་བཤད། .........…..
༡ ཆེད་དུ་བརྗོད་པའི་ཚོམས་ལས་ཚུལ་ཁྲིམས་ཀྱི་ཚོམས་ཞེས་བྱ་བ། ...………..1
༢ ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་ཚུལ་ཁྲིམས་ཀྱི་
ཚོམས་ཀྱི་འགྲེལ་པ། ..
༣ ཆེད་དུ་བརྗོད་པའི་ཚོམས་ལས་ལེགས་པར་སྤྱད་པའི་ཚོམས་ཞེས་བྱ་བ་བ།.35
༤ ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་ལེགས་པར་
སྤྱད་པའི་ཚོམས་ཀྱི་འགྲེལ་པ།..……….. ..………….……….…..….....……..39
༥ ཆེད་དུ་བརྗོད་པའི་ཚོམས་ལས་ཚིག་གི་ཚོམས་ཞེས་བྱ་བ། .....
༦ ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་ཚིག་གི་
ཚོམས་ཀྱི་འགྲེལ་པ།
༧
༨
ཆེད་དུ་བརྗོད་པའི་ཚོམས་ལས་ལས་ཀྱི་ཚོམས་ཞེས་བྱ་བ། ...…….…..….…....77
ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
ལས་ཀྱི་ཚོམས་ཀྱི་འགྲེལ་པ།
83



༩ ཆེད་དུ་བརྗོད་པའི་ཚོམས་ལས་དད་པའི་ཚོམས་ཞེས་བྱ་བ། ........….105
༡༠ ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
དད་པའི་ཚོམས་ཀྱི་འགྲེལ་པ། ..…………………….
དཔར་སྐྲུན་སྨོན་ཚིག .....…..…........…...….......…..…......…...…...…......…..133
བ་དང་
།



དཔར་སྐྲུན་གསལ་བཤད།
༄༅། །ད་ལམ་འདིར་ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་འདི་ཉིད་རྩ་
འགྲེལ་དཀྱུས་གཅིག་ཏུ་སྦྱར་ཏེ་དཔར་སྐྲུན་ཞུ་བཞིན་པའི་དགོས་དམིགས་ཀྱི་ཐད་
ནས་ཚིག་གཅིག་གཉིས་ཤིག་ཞུས་ན། ཆེད་དུ་བརྗོད་པའི་ཚོམས་འདི་ནི་སངས་
རྒྱས་བཅོམ་ལྡན་འདས་ཀྱི་གདམས་པའི་ཉིང་བཅུད་དག་ཕྱོགས་གཅིག་ཏུ་བསྡུས་
པ་ཞིག་ཡིན་པས། གསུང་རབ་ཀུན་གྱི་སྙིང་པོ་ལྟ་བུར་གྱུར་པ་སོགས་ཆེས་རྨད་དུ་
བྱུང་བའི་དགེ་ཕན་ཕུན་སུམ་ཚོགས་པར་བཞུགས་པ་དག་ནི་བློ་དམན་བདག་ལྟ་
བུས་ཆ་ཙམ་ཡང་བརྗོད་པར་མི་སྤོབས་ནའང་། གཞུང་འདི་ལ་ཟུར་ཙམ་བལྟས་པ་
ལས་ཐོབ་པའི་ཕན་ཡོན་རགས་པ་འགའ་ཞུས་ན། །
མི་རྟག་པའི་ཚོམས་ཀྱི་འགྲེལ་པ་རང་དུ། བདེ་བར་གཤེགས་པ་ཐམས་ཅད་
ཀྱི་ཞལ་ནས་གསུངས་པའི་ཚིགས་བཅད་འདི་དག་བསྡུ་བ་བྱས་སོ། །ཞེས་གསུངས་
པས། ཆེད་དུ་བརྗོད་པའི་ཚོམས་འདི་ནི། བདེ་བར་གཤེགས་པ་དག་གིས་ཐོར་བུ་
ཐོར་བུར་གསུངས་པ་རྣམས། དགྲ་བཅོམ་པ་ཆོས་སྐྱོབ་ཀྱིས་ལེགས་པར་བཏུས་
ཤིང༌། བརྗོད་དོན་མི་འདྲ་བའི་སྒོ་ནས་བམ་པོ་བཞི་དང་ལེའུ་སོ་གསུམ་ཅན་གྱི་བདག་
ཉིད་དུ་བསྒྲིགས་པ་ཞིག་ཡིན་པས་བརྗོད་བྱའི་དོན་སྣ་ཤིན་ཏུ་འཛོམས་ཤིང༌། དབང་
པོ་རབ་འབྲིང་ཐ་གསུམ་སུ་འདྲ་ཞིག་ཡིན་ནའང་རུང་། ཁམས་དང་མོས་པ་མི་འདྲ་བ་
གང་འདྲ་ཞིག་ཡིན་ནའང་རུང་། མདོར་བསྡུས་ན་གཞུང་འདི་རུ་སོ་སོའི་ཉེར་སྤྱོད་ཀྱི་



vi ཆེད་དུ་བརྗོད་པའི་ཚོམས་ཀྱི་འགྲེལ་པ།
ལྟ་བ་དང་མཐུན་པའི་བརྗོད་བྱ་ཁོལ་བྱུང་གིས་འདེམས་རྒྱུ་ཡོད་པ་མ་ཟད། སྐབས་
དང་འཚམ་པའི་དཔེ་མཚོན་མཐུན་སྦྱོར་གྱི་སྒོ་ནས་ལེགས་པར་གདམས་འདུག་
སྟབས། གཅིག་ཤེས་ཀུན་གྲོལ་ཐུབ་པའི་གཞུང་མཆོག་རྨད་དུ་བྱུང་བ་ཞིག་རེད། མ་
ཟད་སྐབས་བབ་ཀྱི་གདུལ་བྱའི་དགེ་སྐྱོན་ལ་གཞིགས་ཏེ་ཐད་ཀ་ཐད་ཀར་གདམས་པ་
ཞེ་གཅིག་ཡིན་པས། ཡིད་ལའང་ཧ་ཅང་གི་འབབ་ཆེ་བ་ཞིག་མིན་ནམ་སྙམ་པ་བྱུང༌།།
དེ་དང་ཕྱོགས་མཚུངས། སྤྱིར་ན་གསུང་རབ་ལྟ་ཀློག་བྱེད་རྒྱུར་ཡིད་སྤྲོ་བ་
དག་ལ་ནི། གླེགས་བམ་གྱི་བམ་ཁ་སྲབ་མཐུག་ཙམ་ཞིག་གིས་ཀློག་བྲོ་མིན་གྱི་
ཤུགས་རྐྱེན་ཆེར་མི་ཐེབས་མོད། འོན་ཀྱང་བདག་དང་བདག་འདྲ་བ་ལེ་ལོའི་མགོ་
འཕང་ཆེས་མཐོ་ཞིང་རྟག་གུས་ཀྱི་བརྩོན་པ་ཧ་ཅང་ཉམ་དམའ་བ་དག་ནི། རྒྱས་
བཤད་ལས་མདོར་བསྡུས་ལ་མོས་ཤིང་མང་བ་ལས་ཉུང་ངུ་ལ་དགའ་བས། གླེགས་
བམ་ཀྱི་བམ་ཁ་ཆེ་བ་ལ་འཇིགས་པ་དག་གསུང་རབ་ལྟ་ཀློག་ལ་ཡི་ག་འཁོར་ཞིང་།
གདམས་པའི་སྙིང་དོན་ལ་ཐོས་བསམ་སྒོམ་གསུམ་གྱི་སྤྲོ་བ་འཕེལ་ཕྱིར། པོད་
ཆེན་གཉིས་ཀྱི་བདག་ཉིད་དུ་བཞུགས་པའི་ཆེད་དུ་བརྗོད་པའི་ཚོམས་ཀྱི་རྣམ་པར་
འགྲེལ་པ་འདི་ཉིད། སྲབ་མཐུག་འཚམ་ལ་ཆེ་ཆུང་རན་པ་སོགས་ལག་ཏུ་ལེན་བདེ་
བའི་ནང་ཆོས་དེབ་ཕྲེང་བཅུ་ཙམ་གྱི་ནང་བགོ་འགྲེམས་ཀྱིས་རིམ་བཞིན་དཔར་
འགྲེམས་ཞུ་བཞིན་པའི་ཁོངས་ནས། སྐབས་དོན་ཚུལ་ཁྲིམས་དང་ལེགས་པར་སྤྱད་
པ་དང་ཚིག་དང་ལས་དང་དད་པའི་ཚོམས་བཅས་ཀྱི་རྣམ་པར་འགྲེལ་པ་འདི་ནི་
ནང་ཆོས་དེབ་ཕྲེང་བཅུ་བཞི་པའི་ངོ་བོར་བཀོད་ཡོད།།
ད་དུང་བརྗོད་འདོད་པ་ཞིག་ལ། མི་རྟག་པའི་ཚོམས་སུ། ཁ་ཅིག་མངལ་དུ་
འཆི་བར་འགྱུར། །དེ་བཞིན་ཁ་ཅིག་བཙས་པའི་སར། །དེ་བཞིན་ཁ་ཅིག་གོག་



དཔར་སྐྲུན་གསལ་བཤད། vii
གསལ་བར
ཙམ་ན། །དེ་བཞིན་ཁ་ཅིག་ཡོངས་རྒྱུག་ན། །ཞེས་སོགས་ཚིགས་བཅད་མང་ཆེ་བ་
ཞིག་མངོན་བརྗོད་དང་ཚིག་རྒྱན་གྱིས་མ་བརྒྱན་པར། དུས་རྒྱུན་འུ་ཚོའི་ཉིན་རེའི་
འཚོ་བའི་ཁྲོད་ན་མཚམས་མི་ཆད་པར་མིག་མཐོང་ལག་ཟིན་གྱིས་མཇལ་རྒྱུ་ཡོད་
པ་དག །ཐེར་འདོན་ར་སྤྲོད་ཀྱི་ལམ་ནས་གསུངས་འདུག་པས་ཀློག་པ་པོའི་སེམས་
ལ་ཕན་ཆེ་བ་མ་ཟད། གཞུང་འདིའི་ཚིགས་བཅད་ཕལ་མོ་ཆེའི་འགྲེལ་པའི་སྐབས་
སུའང་། གདམས་པ་དེ་དག་གསུངས་དགོས་པའི་གླེང་གཞི་དང་། གསུང་ཡུལ། མི་
སྣ་དང་། བྱུང་རབས་སོགས་གསལ་བར་བཀོད་ཡོད་སྟབས། གཞུང་འདིར་ལྟ་ཀློག་
བྱས་པ་དང་མཉམ་དུ་སངས་རྒྱས་བཅོམ་ལྡན་འདས་ཀྱི་མཛད་པ་རྣམ་ཐར་དག་
ཀྱང་ཞོར་དུ་ངེས་ཐུབ་པ་ཞིག་ཡོད་པས་གཅིག་གོ་བཅུ་ཆོད་དུའང་གྲུབ་འདུག་ཅེས་
ཞུ་འདོད་བྱུང་།། ལ་ལས་ང
འི
དེ་ལྟར་ཚོམས་ཀྱི་རྣམ་པར་འགྲེལ་པ་འདི་ནི་འདི་གའི་ལས་བྱེད་ནོར་བུ་སྒྲོལ་
མ་ལགས་ཀྱིས་གློག་ཀླད་དུ་བཅུག་ཅིང་། སྤྱི་ཁྱབ་འགན་འཛིན་དགེ་བཤེས་ལྷག་
རྡོར་མཆོག་གིས་ཐུགས་ཁུར་ཆེན་པོས་ཚོམས་ཀྱི་རྩ་ཚིག་དག་འགྲེལ་པ་འདིའི་
ཐད་སོ་ཐད་སོར་བཅུག་སྟེ་ཐ་མའི་ཞུ་དག་ཀྱང་མཛད་པས་ཕྱོགས་གང་ཐད་ནས་
ཕུན་སུམ་ཇེ་ཚོགས་སུ་ཕྱིན་ཡོད།། དེ་
བཞུགས་སྒར་བོད་ཀྱི་དཔེ་མཛོད་ཁང་ནི། ྋགོང་ས་ྋསྐྱབས་མགོན་ཆེན་པོའི་
བླ་མེད་ཀྱི་དགོངས་གཞི་ལས་གྲུབ་ཅིང་། ཕྱི་ལོ་ ༡༩༧༡ ནས་ད་བར་ཆོས་རིག་གི་
གསུང་རབ་ཇི་སྙེད་ཅིག་དཔར་དུ་བསྐྲུན་ཡོད་ཅིང་། བར་ལམ་ཕྱི་ལོ་ ༢༠༠༠ ཙམ་
ནས་ཚན་རིག་དང་ནང་ཆོས་ཀྱི་འབྲེལ་བའི་སྟེང་ཉམས་ཞིབ་དང་བོད་འགྱུར། བོད་
ཀྱི་ནང་པའི་ན་གཞོན་རིས་མེད་དགེ་འདུན་གྲངས་བཅད་ལ་ཚན་རིག་གི་ཟབ་སྦྱོང་།



viii ཆེད་དུ་བརྗོད་པའི་ཚོམས་ཀྱི་འགྲེལ་པ།
༢༠༠༥ ཙམ་ནས་ནང་བསྟན་གསུང་འགྱུར་གྱི་ཟབ་སྦྱོང་རྒྱུན་སྐྱོང་གནང་བཞིན་པ། །
གསུང་ཆོས་འཛིན་གྲྭ་འཕར་མ་དབུ་འཛུགས་ཞུས་པ་བཅས་ནི་ལས་གཞི་འཕར་མ་
གསར་གཏོད་ཞུས་པའི་དཔེ་མཚོན་ཙམ་ཡིན། ལས་གཞི་དེ་དག་ཐམས་ཅད་འདི་གའི་
འགན་འཛིན་དགེ་བཤེས་ལྷག་རྡོར་མཆོག་གི་ཐད་ཀའི་གཟིགས་རྟོག་འོག་ལས་དོན་
སྒྲུབ་བཞིན་པ་ལགས་སོ།། ན་
མཐའ་དོན། ྋསྤྱི་ནོར་གོང་ས་སྐྱབས་མགོན་ཆེན་པོ་མཆོག་གི་སྐུ་ཚེ་བསྐལ་
བརྒྱར་བརྟན་ཅིང་བོད་ཀྱི་བདེན་མཐའ་མྱུར་དུ་གསལ་བའི་སྨོན་འདུན་དང་བཅས།
བོད་ཀྱི་དཔེ་མཛོད་ཁང་གི་རིག་གཞུང་ཉམས་ཞིབ་དང་བོད་ཡིག་དཔར་སྐྲུན་སྡེ་
ཚན་གྱི་སྲི་ཞུ་བ་དགེ་སློང་ངེས་དོན་རྒྱ་མཚོས་རབ་གནས་ཆུ་མོ་སྦྲུལ་གྱི་ལོ་སྟེ། ཕྱི་
ལོ་ ༢༠༡༣ ཕྱི་ཟླ་ ༠༤ ཚེས་ ༢༢ ཉིན་བྲིས་པ་དགེ་ལེགས་སུ་གྱུར་ཅིག། །



༄༅།།ཆེད་དུ་བརྗོད་པའི་ཚོམས་ལས་ཚུལ་ཁྲིམས་ཀྱི་ཚོམས་
ཞེས་བྱ་བ་བཞུགས་སོ།། །
བསྔགས་པར་འགྱུར་དང་ནོར་འཐོབ་དང༌།།
ཕ་རོལ་བདེ་འགྲོར་དགའ་འགྱུར་བའི།།
བདེ་བ་གསུམ་པོ་དོན་གཉེར་བའི།། ཐོན་
མཁས་པས་ཚུལ་ཁྲིམས་བསྲུང་བར་བྱ།༡། །
འཕགས་དང་མཐོང་བ་ཕུན་ཚོགས་དང་།།
འཇིག་རྟེན་ཞི་བ་རྟེན་འགྱུར་བའི།།
གནས་གཞན་འདི་དག་མཐོང་བ་ཡི།། ད་
མཁས་པས་ཚུལ་ཁྲིམས་བསྲུང་བར་བྱ།༢།།
ལུས་ལ་ཡོངས་སུ་གདུང་མེད་པར།།
ཚུལ་ཁྲིམས་ཀྱིས་ནི་བདེ་བ་འཐོབ།།
མཚན་མོ་བདེ་བར་ཉལ་བ་དང་།།
སད་པ་ན་ཡང་དགའ་བར་འགྱུར།༣།



2 ཆེད་དུ་བརྗོད་པའི་ཚོམས་ཀྱི་འགྲེལ་པ།
སྦྱིན་པ་ཚུལ་ཁྲིམས་ལྡན་པ་དག །
མཁས་པས་བྱས་པའི་བསོད་ནམས་ཀྱིས།།
འདི་དང་ཕ་རོལ་དག་ཏུ་ཡང༌།།
རྟག་ཏུ་བདེ་བ་ཐོབ་པར་འགྱུར།༤།
རྒན་པའི་བར་ལ་ཚུལ་ཁྲིམས་དགེ།
དད་ལ་རབ་ཏུ་གནས་ན་ལེགས།།
མི་ཡི་རིན་ཆེན་ཤེས་རབ་སྟེ། །
བསོད་ནམས་ཆོམ་པོས་དབྲོག་པར་དཀའ།༥།
དགེ་སློང་ཚུལ་ཁྲིམས་ལ་གནས་ཤིང༌།།
དབང་པོ་རྣམས་ཀྱང་བསྡམས་པ་དང༌།། །
ཟས་ཀྱི་ཚོད་ནི་རིག་པ་དང་།།
མི་ཉལ་བ་ལ་འབད་པ་སྟེ།༦།
དེ་ལྟར་གནས་པར་བརྩོན་པ་དང༌།།
ཉིན་མཚན་སྙོམས་ལས་མི་བྱེད་པ།། ་་།
མྱ་ངན་འདས་དང་ཉེ་བའི་ཕྱིར།།
ཡོངས་སུ་ཉམས་འགྱུར་མི་སྲིད་དོ།༧།



ཚུལ་ཁྲིམས་ཀྱི་ཚོམས། 3
མི་ནི་ཚུལ་ཁྲིམས་ལ་གནས་ནས།།
སེམས་དང་ཤེས་རབ་བསྒོམ་པ་ལ།།
བརྩོན་ཞིང་ངེས་གནས་དགེ་སློང་གིས།།
སྡུག་བསྔལ་ཟད་པ་ཐོབ་པར་འགྱུར།།
།
།
གོ་
་
དེ་ཕྱིར་རྟག་ཏུ་ཚུལ་ཁྲིམས་དང་།།
ཏིང་འཛིན་རྗེས་སུ་བསྲུང་བ་དང་།། རི་ར
ལྷག་མཐོང་ལ་ནི་བསླབ་པ་དང་།།
ཤེས་བཞིན་སོ་སོར་དྲན་པར་བྱ།༩། །
ང་
དེས་ནི་ཀུན་སྦྱོར་ཟད་བྱས་ནས།། 11
ཡིད་བྲལ་ལྷག་མ་མེད་འགྱུར་ཏེ།། ལ
ལུས་ཞིག་ཤེས་རབ་ལྡན་པ་ཡིས།།
བགྲང་དུ་མེད་པའི་མྱ་ངན་འདས།༡༠།
གང་ཞིག་ཚུལ་ཁྲིམས་ཏིང་འཛིན་དང་།། འོ་
ཤེས་རབ་འདི་གསུམ་ལེགས་བསྒོམས་ཏེ། །
ཤིན་ཏུ་དྲི་མེད་མཐར་ཕྱིན་ཅིང་།། ཡང་
གདུང་མེད་ཡང་སྲིད་ཟད་གྱུར་དང་།༡༡། །



4 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཆགས་པའི་འཆིང་ལས་རྣམ་གྲོལ་ཞིང་།།
ལུས་སྤངས་ཤེས་རབ་ལྡན་པ་དང་།། དེ
བདུད་ཀྱི་ཡུལ་ལས་འདས་པ་དང་།། 2:
ཉི་མ་བཞིན་དུ་ལམ་མེར་འབར།༡༢། ་་།
དགེ་སློང་ཕྱི་དང་ནང་ཉིད་ལ།། མི་
བག་མེད་རློམ་པར་བྱེད་པ་ཡིས།།
ཚུལ་ཁྲིམས་ཏིང་འཛིན་ཤེས་རབ་རྣམས།།
ཡོངས་སུ་རྫོགས་པར་མི་འགྱུར་རོ།༡༢།།
སྤྲིན་གྱིས་ཁེབས་ལས་ཆར་འབབ་ཅིང་། ཡི་
ནམ་ཐང་བ་ལས་ཆར་མི་འབབ།། མི་
དེ་བས་ཁེབས་པ་སོལ་ཅིག་དང་།། དེ་
འདི་ལྟར་ཆར་པ་འབབ་མི་འགྱུར།༡༤།། བ
དེ་ལྟར་རྟག་ཏུ་མཐོང་བ་དང་།།
དགེ་སློང་ཚུལ་ཁྲིམས་སྡོམ་པ་ཡིས།། ་
མྱ་ངན་འདས་པར་འགྲོ་བའི་ལམ།། བསམ་
མྱུར་བ་ཁོ་ནར་རྣམ་པར་འདག༡༥།



ཚུལ་ཁྲིམས་ཀྱི་ཚོམས། 5
མེ་ཏོག་དྲི་ནི་རྫི་ཕྱོགས་མིན་མི་འགྲོ།།
རྩ་བ་རྒྱ་སྤོས་ཙན་དན་རྣམས་ཀྱང་མིན།། །
དམ་པའི་དྲི་ནི་རྫི་ཕྱོགས་མི་འགྲོ་སྟེ།། དབང་
ཕྱོགས་རྣམས་ཀུན་ཏུ་མི་མཆོག་དྲི་ཡིས་ཁྱབ།༡༦།
རྒྱ་སྤོས་དང་ནི་ཙན་དན་དང་།།
ཨུཏྤ་ལ་དང་མ་ལི་ཀ ། །
སྤོས་ཀྱི་རིགས་ནི་འདི་དག་པས།།
ཚུལ་ཁྲིམས་དྲི་བསུང་ཕུལ་དུ་ཕྱིན།༡༧།
རྒྱ་སྤོས་ཙན་དན་གང་ཡིན་པའི།།
དྲི་བསུང་འདི་ནི་ཆུང་ངུ་ན།།
ཚུལ་ཁྲིམས་ལྡན་པའི་དྲི་བསུང་གང་།།
དེས་ནི་འདི་དང་མཐོ་རིས་ཁྱབ།༡ར།
དེ་ལྟར་བག་ཡོད་གནས་བྱ་ཞིང་།།
ཚུལ་ཁྲིམས་རྣམ་པར་དག་པར་བྱ།།
ཡང་དག་ཤེས་པས་རྣམ་གྲོལ་ན།།
བདུད་ཀྱི་ལམ་ནི་རྙེད་མི་འགྱུར།༡༩།



6 ཆེད་དུ་བརྗོད་པའི་ཚོམས་ཀྱི་འགྲེལ་པ།
འདི་ནི་བདེ་བར་འགྲོ་ལམ་སྟེ།།
རྣམ་པར་དག་བྱེད་ལམ་འདི་ལ།།
རབ་ཏུ་ཞུགས་ཏེ་བསྒོམས་ནས་ཀྱང་།། སོ་
བདུད་ཀྱི་འཆིང་བ་སྤང་བར་གྱིས།༢༠། །
ཚུལ་ཁྲིམས་ཀྱི་ཚོམས་ཏེ་དྲུག་པའོ།། །།



༄༅། །ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
ཚུལ་ཁྲིམས་ཀྱི་ཚོམས་ཀྱི་འགྲེལ་པ་བཞུགས་སོ།། །
༄༅། །འགྲོ་བ་སྡུག་པ་དང་མི་སྡུག་པ་ཡོངས་སུ་སྤངས་ན་ནི། ཚུལ་ཁྲིམས་ཡོངས་
སུ་དག་པར་འགྱུར་རོ་ཞེས་བསྟན་བའི་ཕྱིར། དེའི་རྗེས་ཐོགས་ལ་ཚུལ་ཁྲིམས་ཀྱི་
ཚོམས་བསྟན་པ་ཡིན་ཏེ། སྡུག་པ་དང་མི་སྡུག་པ་དང་ལྷན་ཅིག་གནས་པ་རྣམས་ནི་
ནམ་ཡང་ཚུལ་ཁྲིམས་རྣམ་པར་དག་པར་མི་འདོད་དོ། །བཤད་མ་ཐག་པའི་སེམས་
ཅན་དམ་པ་ཡང་གང་ཞིག་དང་པོ་དམིགས་ཤིང་གང་ལ་གནས་པས་དམ་པ་རྫོགས་
པ་འཐོབ་པར་འགྱུར་ཞེ་ན།
བསྔགས་པར་འགྱུར་དང་ནོར་འཐོབ་དང་།།
ཕ་རོལ་བདེ་འགྲོར་དགའ་འགྱུར་བའི།།
བདེ་བ་གསུམ་པོ་དོན་གཉེར་བའི།། ལས་
མཁས་པས་ཚུལ་ཁྲིམས་བསྲུང་བར་བྱ།༡། །།
དེའི་ཕྱིར་བསྔགས་པར་འགྱུར་དང་ཞེས་བྱ་བ་ལ་སོགས་པའི་ཚིག་གི་རྩོམ་པ་སྨྲས་
ཏེ༑ ཚུལ་ཁྲིམས་བསྲུང་བར་བྱ་ཞེས་བྱ་བ་ནི་བདེ་བ་གསུམ་འཐོབ་བར་བྱ་བའི་ཕྱིར།
མཁས་པས་ཚུལ་ཁྲིམས་བསྲུང་བར་བྱ་སྟེ། བསྔགས་པར་འགྱུར་བ་བསྐྱེད་པར་བྱ་
བ་ནི་གཞན་དག་ལས་ཆོས་ཐམས་ཅད་ཀྱིས་དོན་དུ་གཉེར་བས་མཁས་པས་ཚུལ་
ཁྲིམས་བསྲུང་བ་དང༌། ལོངས་སྤྱོད་འབྱུང་བ་དང༌། ལུས་དང་བྲལ་ནས་བདེ་འགྲོ་



8 ཆེད་དུ་བརྗོད་པའི་ཚོམས་ཀྱི་འགྲེལ་པ།
མཐོ་རིས་ཀྱི་འཇིག་རྟེན་གྱི་ལྷ་རྣམས་སུ་སྐྱེ་བར་བྱ་བའི་ཕྱིར། ཚིགས་སུ་བཅད་པ་
གཅིག་གི་བར་གྱིས་གསུངས་སོ། །ཚུལ་ཁྲིམས་ཞེས་བྱ་བ་ནི་ལེགས་པར་སྤྱོད་པ་
སྟེ༑ ལུས་དང་སེམས་ཚིམ་པར་བྱེད་པས་ཆུ་བསིལ་བ་དང་། ཙན་དན་ལ་སོགས་
པ་དང་འདྲའོ་ཞེས་བཤད་དོ། །དེ་ཡང་འཇུག་པ་དང་ལྡོག་པའི་དབྱེ་བས་རྣམ་པ་
གཉིས་ཏེ། དེ་ལ་འཇུག་པའི་ཚུལ་ཁྲིམས་ནི་རྗེས་སུ་བསྒྲུབ་ཅིང་སྤྱད་པར་བྱ་བའི་
ཚུལ་ཇི་སྐད་དུ་བཤད་པ་སྟེ། ནང་པར་ལངས་ནས་སོ་ཤིང་བཅས་ཏེ་བླ་མའི་ཐད་དུ་
སོང་ནས་ཡོངས་སུ་དྲི་བ་ལ་སོགས་པ་བྱའོ་ཞེས་བྱ་བ་ལ་སོགས་པའོ།། །།
ལྡོག་པའི་ཚུལ་ཁྲིམས་ནི་གང་བྱ་བ་མ་ཡིན་པ་ལས་ལྡོག་པར་བྱ་བ་ཇི་སྐད་དུ་
བཤད་པ་སྟེ། ལྷམ་མཁན་དང༌། རིགས་ངན་དང༌། གདོལ་པ་དང་། དེ་ལྟ་བུ་ལས་
རབ་ཏུ་དབྱུང་བར་མི་བྱ་བ་དང༌། རྐུན་མ་ལ་སོགས་པ་མ་ཡིན་པ་དང་། གཙེས་
པ་དང་། ཡ་མཚན་ཅན་ལ་སོགས་པ་ཡང་མ་ཡིན་ནོ་ཞེས་བྱ་བ་ལ་སོགས་པའོ། །
བསྲུང་བར་བྱ་ཞེས་བྱ་བ་ནི་ཡོངས་སུ་བསྐྱང་བར་བྱ་བ་སྟེ། བདག་ཉིད་ཀྱིས་བྱས་
པའི་འབྲས་བུ་ཉིད་ཕུལ་དུ་བྱུང་བས་བདག་ཉིད་དང༌། །མངོན་པར་འབྲེལ་ཅིང་
བདག་ཉིད་གང་གིས་འདི་ཉིད་ཆོ་ག་བཞིན་དུ་བསྲུང་བར་བྱ་ཞེ་ན། མཁས་པས་
ཞེས་བྱ་བ་སྨྲས་ཏེ། ཡོངས་སུ་རྟོགས་པའི་བློ་ཡོད་པ་སྟེ། རིག་པ་དང་ལྡན་པ་ཞེས་
བྱ་བའི་དོན་ནོ།། འདབ་མ་ལ་འ ད ། །
ཡོན་ཏན་ཐམས་ཅད་ཉེ་བར་བསྡུ་ཞིང་ཡོངས་སུ་བསྐྱང་བའི་རྩ་བ་ནི། ཡེ་ཤེས་
ཡིན་ལ་ཉེས་པ་ཐམས་ཅད་ལ་འཇུག་པའི་རྩ་བ་ནི་མི་ཤེས་པ་ཡིན་པས་རྟོགས་པ་
དང་ལྡན་པ་རྣམས་ནི། དགོས་པ་མེད་པ་ཅི་ཡང་མི་བྱེད་དེ་དེ་བས་ན་འདིར་དགོས་
པ་ནི་བསྔགས་པ་ཞེས་བྱ་བ་ལ་སོགས་པ་བསྟན་པ་ཡིན་ཏེ། དེ་ལ་བསྔགས་པར་



ཚུལ་ཁྲིམས་ཀྱི་ཚོམས་ཀྱི་རྣམ་པར་འགྲེལ་པ། 9
»
ག
འགྱུར་བ་ཞེས་བྱ་བ་ནི་བསྟོད་པར་འགྱུར་བའོ། །ནོར་ཐོབ་པ་ནི་དབྱིག་དང་གསེར་
ལ་སོགས་པ་དངོས་པོ་མཆོག་ཏུ་གྱུར་པ་འཐོབ་པའོ། །སེམས་ཅན་དང་སེམས་ཅན་
མ་ཡིན་པ་དག་གི་གྲངས་སུ་བྱ་བ་ལས་འདོད་པས་འཐོབ་པར་འགྱུར་བ་བསྟན་པའི་
ཕྱིར་དང་གི་སྒྲ་སྨོས་སོ།། །།
ཕ་རོལ་ཞེས་བྱ་བ་ལུས་དང་བྲལ་ནས་འགྲོ་བའི་ཕྱིར་རོ། །བདེ་འགྲོ་ཞེས་བྱ་
བ་ནི་ལྷའི་འགྲོ་བའམ། མཐོ་རིས་སུ་འགྲོ་བ་ནི་ལེགས་པར་སྤྱོད་པའི་འབྲས་བུ་ཡིན་
པའི་ཕྱིར་བདེ་འགྲོར་སྐྱེ་བའོ། །བསྔགས་པ་དང་ནོར་ཐོབ་པར་འདོད་པ་འབའ་ཞིག་
གི་ཕྱིར། ཚུལ་ཁྲིམས་བསྲུང་བ་མ་ཡིན་གྱི་བདེ་འགྲོར་སྐྱེ་ཞིང་བདེ་བ་རྗེས་སུ་མྱོང་
བར་ཡང་འགྱུར་བའི་ཕྱིར་དང་ཞེས་བྱ་བའི་སྒྲ་སྨོས་སོ། །དགའ་བར་འགྱུར་ཞེས་
བྱ་བ་ནི་མགུ་བར་འགྱུར་བ་སྟེ། བདེ་བ་གསུམ་པོ་ནི་བདེ་བ་རྣམ་པ་གསུམ་གྱི་རྒྱུར་
གྱུར་པ་ཞེས་བྱ་བའི་དོན་ཏོ། །བསྔགས་པར་འགྱུར་བ་དང་། ནོར་ཐོབ་པ་དག་ནི་
བདེ་བའི་རྒྱུར་གྱུར་པའི་ཕྱིར་བདེ་བ་ཞེས་བྱ་བ་སྟེ། སངས་རྒྱས་རྣམས་ནི་འབྱུང་བ་
བདེ། །ཞེས་བྱ་བ་ལྟ་བུའོ། །ཅིག་ཤོས་ནི་འདིར་བདེ་བ་ཉིད་དེ། གང་ཡང་བདེ་བ་
དང༌། གང་ཡིད་བདེ་བ་དེ་ནི་བདེ་བའོ་ཞེས་བྱ་བའོ། །དོན་གཉེར་བས་ཞེས་བྱ་བ་ནི་
ཀུན་ཏུ་ཚོལ་ཏེ། གང་ཞིག་ཅེ་ན། བདེ་བ་གསུམ་མོ།། ། །
སྔར་སྨྲས་བའི་ཚིགས་སུ་བཅད་པ་དོན་ཁྱད་པར་དང་བཅས་པས་གསལ་
བར་བྱ་བའི་ཕྱིར་འཕགས་པ་དང་ཞེས་བྱ་བ་ལ་སོགས་པ་སྨོས་ཏེ། གནས་ཞེས་བྱ་
བ་ནི་ཡིད་ལ་འདོད་པའི་འབྲས་བུ་འབྱོར་བར་འགྱུར་བའི་དངོས་པོར་གནས་ཤིང་
མངོན་པར་འདོད་པར་བྱའོ། །འདི་དག་མཐོང་བ་ཡིས་ཞེས་བྱ་བ་ནི་སྔར་བཤད་པའི་
བསྔགས་པ་ལ་སོགས་པ་གསུམ་པོ་འདི་དག་མཐོང་ཞིང༌། ཡང་དག་པར་རྟག་ལ་



10 ཆེད་དུ་བརྗོད་པའི་ཚོམས་ཀྱི་འགྲེལ་པ།
THK
དུ
ངེས་པར་བསམ་པའི་ཕྱིར། ཚུལ་ཁྲིམས་ཡོངས་སུ་བསྲུང་བའི་ཕྱིར་འབྲས་བུ་ནི་
འདི་དག་ཡིན་པར་ཁོང་དུ་ཆུད་པའི་ཕྱིར། ཚུལ་ཁྲིམས་ཡོངས་སུ་བསྲུང་བར་བྱའོ།།
མངོན་པར་འདོད་པར་བཤད་པའི་བདེ་བའི་རྒྱུ་ཉིད་དོ། །འདི་ཉིད་ཁོང་དུ་ཆུད་པ་
ནི་མཁས་པ་སྟེ། འདི་ཉིད་དུ་གུས་པས་ཡོངས་སུ་སྐྱོང་བར་བྱེད་དོ། །ཚུལ་ཁྲིམས་
བསྲུང་བའི་ཕྱིར་མཁས་པས་ཞེས་བྱ་བ་སྨྲས་ཏེ། ཐོས་པ་དང་བསམ་པ་དང་བསྒོམ་
པའི་གནས་ལ་རབ་ཏུ་སྦྱོར་ཞིང་འཇུག་པ་སྟེ། རིམ་པ་འདིས་ངེས་པར་འབྱེད་པའི་
ཆ་ཐོས་པས་བློ་གྲོས་བྱང་བར་འགྱུར་བའོ།། ། །
འཕགས་དང་མཐོང་བ་ཕུན་ཚོགས་དང་།།
འཇིག་རྟེན་ཞི་བ་རྟེན་འགྱུར་བའི།།
གནས་གཞན་འདི་དག་མཐོང་བ་ཡི།།
མཁས་པས་ཚུལ་ཁྲིམས་བསྲུང་བར་བྱ།༢།
ཚུལ་ཁྲིམས་ཡོངས་སུ་བསྲུངས་པའི་ཕན་ཡོན་དམ་པ་འཇིག་རྟེན་ལས་འདས་
པ་བསྟན་པའི་ཕྱིར་འཕགས་པ་དང་ཞེས་བྱ་བ་སྨྲས་ཏེ། མཆོད་པར་བྱ་ཞིང་སྡིག་
པའི་སྒྲིབ་པ་མི་སོགས་པས་འཕགས་པའི་གང་ཟག་སྟེ། སྡིག་པ་མི་སྤྱོད་ཅིང་བྱ་བ་
མ་ཡིན་པ་སྡོམ་པ་ཐོབ་པའོ། །དེ་ཡང་ཚུལ་ཁྲིམས་འདི་ལ་གནས་ཤིང་ཞི་གནས་
དང་ལྷག་མཐོང་ལ་བསྒོམ་པས་མཐོང་བའི་ལམ་ཐོབ་སྟེ། འཕགས་པར་གྱུར་ཅིང་།
འབྲས་བུ་དེ་ལས་དང་ཉོན་མོངས་པའི་ངན་འགྲོའི་དོགས་པ་དང་བྲལ་བའོ། །མཐོང་
བ་ཕུན་ཚོགས་དང་ཞེས་བྱ་བ་ནི་འཕགས་པའི་བདེན་པ་ཕུན་སུམ་ཚོགས་ཤིང་།
ཡང་དག་པར་རྗེས་སུ་མྱོང་བ་སྟེ། འདིས་ནི་བདེན་པ་མཐོང་བ་ཞེས་བྱ་བའི་དོན་
ཏོ༑ ༑འདིས་བསྒོམ་པའི་ལམ་འཐོབ་པར་བསྟན་པའི་ཕྱིར། འཇིག་རྟེན་ཞེས་བྱ་བ་



ཚུལ་ཁྲིམས་ཀྱི་ཚོམས་ཀྱི་རྣམ་པར་འགྲེལ་པ། 11
སྨོས་ཏེ། དེ་དེ་ལྟ་བུའི་ལམ་གྱི་ཚོགས་ལ་ལམ་བསྒོམ་པའི་རྗེས་སུ་འཇུག་ཅིང་།
མཐོང་བའི་ཆོས་འདི་ཉིད་ལ་གནས་པ་ཞེས་བྱ་བའི་དོན་ཏོ། །ཞི་བ་རྟེན་གྱུར་པའི་
ཞེས་བྱ་བ་ནི་ཁམས་གསུམ་གྱི་འདོད་ཆགས་དང་བྲལ་བ་ཐོབ་པར་འགྱུར་བ་སྟེ།
མི་སློབ་པའི་ལམ་ལ་མྱ་ངན་ལས་འདས་པར་འགྱུར་ཞེས་བྱ་བའི་དོན་ཏེ། ལྷག་མ་
དང་བཅས་པ་དང་། ལྷག་མ་མེད་པའི་མྱ་ངན་ལས་འདས་པ་དེ་ཐོབ་པས་མི་སློབ་
པའི་ལམ་ལ་གནས་པའི་དོན་ཏེ། ཉེ་བར་ཞི་ཞིང་དེས་ཞི་བ་ཉིད་དེ་སྲིད་པ་ཟད་པའི་
བདེ་བ་དོན་དུ་གཉེར་བས་ཀྱང་། ཚུལ་ཁྲིམས་འདི་ཉིད་བསྲུང་བར་བྱའོ་ཞེས་བྱ་བ་
སྟེ༑ སྔར་བཤད་པ་འབའ་ཞིག་ཏུ་མ་ཟད་ཀྱི། འཇིག་རྟེན་དང་འཇིག་རྟེན་ལས་འདས་
པའི་བདེ་བ་འཐོབ་པར་འདོད་པས། དེའི་ལས་སྐྱེད་པར་བྱེད་པའི་ལམ་ཚུལ་ཁྲིམས་
ཞེས་བྱ་བ་ལ་ངེས་པར་སྦྱར་བའི་ཕྱིར་འདི་གསུངས་པ་ཡིན་ནོ། ། ཚུལ་ཁྲིམས་ཀྱི་
སྒྲའི་དོན་ཉིད་རྣམ་པར་དབྱེ་བའི་ཕྱིར། །ལུས་ལ་ཡོངས་སུ་གདུང་མེད་པར། །ཚུལ་
ཁྲིམས་ཀྱིས་ནི་བདེ་བ་འཐོབ། །ཅེས་སྨོས་ཏེ། མ ་
ལུས་ལ་ཡོངས་སུ་གདུང་མེད་པར།། །
ཚུལ་ཁྲིམས་ཀྱིས་ནི་བདེ་བ་འཐོབ།།
མཚན་མོ་བདེ་བར་ཉལ་བ་དང་། །
སད་པ་ན་ཡང་དགའ་བར་འགྱུར།༣།
དེ་ནས་བཅོམ་ལྡན་འདས་ཀྱིས་རིགས་ཀྱི་བུ་ཚུལ་ཁྲིམས་འདོད་པ་རྣམས་ལ་བཀའ་
སྩལ་པ། རིགས་ཀྱི་བུ་ཚུལ་ཁྲིམས་ནི་བདེ་བའོ། །ཚུལ་ཁྲིམས་ཡང་དག་པར་འཛིན་
པ་ནི་བདེ་བའོ། །དེ་ཅིའི་ཕྱིར་ཞེ་ན། རིགས་ཀྱི་བུ་ཚུལ་ཁྲིམས་དང་ལྡན་པ་རྣམས་
བདེ་བར་གཉིད་ཀྱིས་ལོག་ཅིང་བདེ་བར་སད་པ་དང༌། ཉལ་བ་ན་འདི་ལ་ལྷ་རྣམས་



12 ཆེད་དུ་བརྗོད་པའི་ཚོམས་ཀྱི་འགྲེལ་པ།
བསྲུང་བར་འགྱུར་རོ། །འདི་ལྟ་སྟེ་སོ་གའི་དུས་སུ་དགོན་པའི་ནང་དུ་ཆུད་པའི་ལམ་
དུ་ཞུགས་པ་རྣམས་ནི་ལུས་ཤིན་ཏུ་ཡོངས་སུ་གདུངས་ཤིང་ངལ་བ་རྣམས་གྲིབ་མ་
དང་བཅས་ཤིང་ཆུ་མིག་བསིལ་བ་དང་བཅས་པའི་ཤིང་དྲུང་དུ་ཕྱིན་པའམ། དབུལ་
ཕོངས་གཏེར་ཆེན་པོ་རྙེད་པའམ། ལོང་བས་མིག་གམ། མགོན་མེད་པ་རྣམས་ལ་
མགོན་ཆེན་པོའི་ཞེས་བྱ་བ་ལ་སོགས་པ་ནས། བདེ་བ་ཞེས་བྱ་བ་མངོན་པར་འདོད་
པའི་བདེ་བ་མ་ལུས་པར་འཐོབ་པར་བྱེད་པ་ནི། ཚུལ་ཁྲིམས་ཡང་དག་པར་ལེན་
པའོ་ཞེས་བྱ་སྟེ། ལེགས་པར་སྤྱོད་པའི་བྱ་བ་སྔོན་དུ་འགྲོ་བར་ཁས་བླངས་པའོ།།
བདེ་བ་དེ་ཡང་ཅིའི་ཕྱིར་ཞེ་ན། གང་གི་ཕྱིར་འདི་ན་ཚུལ་ཁྲིམས་དང་ལྡན་པར་གྱུར་
པ་ནི། ལུས་ལ་ཡོངས་སུ་གདུང་མེད་པར། །ཞེས་བྱ་བ་སྨོས་ཏེ། ཚུལ་ཁྲིམས་ཀྱིས་
བརྒྱན་པ་རྣམས་ལ་ནི་གདུང་བའི་རྒྱུར་གྱུར་པའི་ཉེས་པར་སྤྱོད་པ་མི་སྲིད་པས་དེ་
རྒྱུར་གྱུར་པའི་ལུས་ཀྱི་གདུང་བ་མི་སྲིད་དེ། ཚུལ་ཁྲིམས་འཆལ་བ་རྣམས་ལ་ནི།
བདག་དང་གཞན་ལ་གནོད་པ་ལག་པ་གཅོད་པ་ལ་སོགས་པ་ཀུན་ཏུ་མ་བསྡམས་
པས། ལུས་ཀྱིས་ཀུན་ནས་གདུང་བ་རྗེས་སུ་མྱོང་བར་འགྱུར་རོ། །དེ་བས་ན་བསིལ་
བར་གྱུར་པས་ན་ཚུལ་ཁྲིམས་སོ་ཞེས་ངེས་པའི་ཚིག་ཏུ་སྦྱར་བ་སྟེ། ཚིམ་པར་བྱེད་
པ་ཞེས་བྱ་བའི་དོན་ཏོ། །
ཇི་སྐད་དུ། གང་ཞིག་ཆུན་འཕྱང་ཙན་དན་མཆོག་བརླན་དང་། །ཆུ་ཐིགས་
བསིལ་བའི་ཆར་དང་བཅས་པའི་རླུང་། །ཟླ་ཟེར་སྒྲ་མེད་དགོན་པ་ཀུ་མུ་ད། །གདུང་
བ་སེལ་བར་གྱུར་པ་མ་ཡིན་ཏེ། །སྲོག་འཇིག་ཚེ་ན་ཀུན་ཏུ་འབྱུང་བ་ཡི། །དུས་
མཐའི་མེ་ལྟར་སྲེག་ཅིང་འཇིག་པ་དང་། །ཚུལ་ཁྲིམས་དྲན་ནའང་རྗེས་སུ་སེལ་བྱེད་
དེ༑ །གང་ཕྱིར་དེ་ནི་ཚིམ་བྱེད་རྣམས་ཀྱི་མཆོག །ཅེས་གསུངས་པ་ལྟ་བུའོ། །མཚན་



ཚུལ་ཁྲིམས་ཀྱི་ཚོམས་ཀྱི་རྣམ་པར་འགྲེལ་པ། 13
མོ་བདེ་བར་ཉལ་དང་ཞེས་བྱ་བ་ནི་མཚན་མོ་ཤིན་ཏུ་བག་ཕབ་སྟེ། གཉིད་ཀྱིས་ལོག་
པ་སྟེ་གཡེང་བ་མེད་པའི་ཕྱིར་རོ། །དེ་བས་ན་ཚུལ་ཁྲིམས་ཡང་དག་པར་བླངས་
པའི་ཁམས་ལ་ཡང་དག་པར་བརྟེན་ནས་ཚུལ་ཁྲིམས་ཀྱི་སྒྲའི་དགོད་པར་བསྟན་པ་
ཡིན་ནོ། །སད་པ་ན་ཡང་དགའ་བར་འགྱུར། །ཞེས་བྱ་བ་ནི་གཉིད་དང་བྲལ་བར་
གྱུར་ཅིང་མ་ཉལ་བའི་གནས་ལ་ཉེ་བར་འཚེ་བ་ཟད་ཅིང་ཆོས་ཀྱི་ལུས་ལ་སྤྱོད་ལ་
བར་ཆད་མེད་པའི་ལམ་ལ་སློབ་པས་ཡང་དག་པར་དགའ་བར་འགྱུར་ཞིང་མགུ་
བར་གྱུར་པ་སྟེ། ཟང་ཟིང་མེད་པར་དགའ་བ་ཉམས་སུ་མྱོང་བར་འགྱུར་ཞེས་པའི་
དོན་ཏོ། །འདིས་ནི་གོམས་པའི་དོན་གྱིས་ཚུལ་ཁྲིམས་ཀྱི་སྒྲ་རྣམ་པར་འབྱེད་པ་
རྟོགས་པར་བྱེད་དེ། གདུང་བ་མ་ལུས་པར་སེལ་བར་བྱེད་པའི་ཚུལ་ཁྲིམས་ལ་ངེས་
པར་སྦྱར་བའི་ཕྱིར་འདི་གསུང་པ་ཡིན་ནོ།།
ཞེས་
བ་ སྦྱི ན་པ་ཚུལ་ཁྲིམས་ལྡན་པ་དག །
མཁས་པས་བྱས་པའི་བསོད་ནམས་ཀྱིས།།
འདི་དང་ཕ་རོལ་དག་ཏུ་ཡང་།།
རྟག་ཏུ་བདེ་བ་ཐོབ་པར་འགྱུར།༤། །
སྦྱིན་པ་ལ་སོགས་ལམ་གྱི་ཚོགས་གཞན་ཡོངས་སུ་དག་པ་ཡང་ཚུལ་ཁྲིམས་ཕུན་
སུམ་ཚོགས་པ་ཉིད་ཡིན་པར་བསྟན་པའི་ཕྱིར། སྦྱིན་པ་ཞེས་བྱ་བ་ལ་སོགས་པ་
གསུངས་ཏེ། སྦྱིན་པ་དང་སྦྱིན་པ་པོ་དང་། སོ་སོར་ལེན་པ་རྣམ་པར་དག་པ་ལ་
སོགས་པ་ཡོད་དོ་ཞེས་མདོ་ལས་གསུངས་སོ་ཞེས་པ་ནི་ཚིགས་སུ་བཅད་པ་འདི་
ཡིན་ནོ་ཞེས་སྡེ་པ་གཞན་དག་སྨྲ་བའོ། །སྦྱིན་པ་ནི་ཟས་དང་། སྐོམ་དང་། དབྱིག་
དང༌། རྟ་དང་། གླང་པོ་ཆེ་ལ་སོགས་པ་སོ་སོར་སྟེར་བའོ། །སྦྱིན་པར་བྱ་བ་ཇི་ལྟ་



14 ཆེད་དུ་བརྗོད་པའི་ཚོམས་ཀྱི་འགྲེལ་པ། །
བུ་ཞེ་ན། ཚུལ་ཁྲིམས་དང་ལྡན་པ་དག་ཅེས་བྱ་བ་སྟེ། གང་ཞིག་ཤིན་ཏུ་ཚུལ་ཁྲིམས་
དང་ལྡན་ཞིང་གཞན་དག་ཉེ་བར་འཚེ་བ་མེད་པ་དང་བཅས་པའི་སྦྱིན་པ་རྣམས་སྟེར་
ཞིང་སྦྱིན་པར་བྱེད་པའི་སྦྱིན་པ་དག་སྦྱིན་ནོ་ཞེས་བྱ་བའི་དོན་ནོ། །བྱིན་པ་ཞེས་བྱ་
བ་ནི་ཕུན་སུམ་ཚོགས་པའི་ཚུལ་ཁྲིམས་དང་ལྡན་པ་ཉིད་ཀྱིས་ན་དེ་ལས་གཞན་
པའི་ཟག་པ་མེད་པའི་ཕུན་སུམ་ཚོགས་པ་ནི་ཚུལ་ཁྲིམས་དང་ལྡན་པར་གྱུར་པས་
ཚུལ་ཁྲིམས་དང་ལྡན་པ་ཉིད་ནི་སྦྱིན་པ་དག་བྱེད་ན། དེ་ནི་ངེས་པར་བདེ་བ་འཐོབ་
པར་འགྱུར་རོ།། །
ལ་ལ་ནི་ཐམས་ཅད་ལ་ཡང་འདི་ལྟར་ཁྱད་པར་མེད་པར་གཟུང་བས་སོ་ཞེས་
ཟེར་ཏེ། ཇི་ལྟར་དུང་ལ་བརྟེན་ནས་རླུང་དེ་ཉིད་རྒྱས་པར་འགྱུར་ཏེ། །ཚུལ་ཁྲིམས་ལ་
བརྟེན་པའི་སྦྱིན་པ་ཡང་དེ་བཞིན་ནོ། །དེ་བས་ན་སྦྱིན་པ་རྣམས་ཀྱི་ཞེས་བྱ་བ་ཚིག་
མང་པོ་པར་རིགས་ཏེ། དམན་པ་དང་། བར་མ་དང༌། ཁྱད་པར་ཅན་གྱི་ཞིང་ལ་སོ་
སོར་སྦྱིན་པ་དེ་ནི་ཚུལ་ཁྲིམས་ཀྱི་དབང་གིས་འབྲས་བུ་ཆེ་བར་འགྱུར་རོ། །བསོད་
ནམས་ཀྱིས་ཞེས་བྱ་བ་ནི་ཚུལ་ཁྲིམས་ལ་སོགས་པ་ལེགས་པར་སྤྱོད་པ་ཕུན་སུམ་
ཚོགས་པའོ། །གང་གིས་འཐོབ་ཅེ་ན། མཁས་པས་ཞེས་བྱ་བ་སྨོས་ཏེ། རྒྱུ་དང་
འབྲས་བུ་ཡང་དག་པར་འབྲེལ་བ་ལ་སོགས་པ་ངེས་པར་གྱུར་ཅིང་གསུང་རབ་ལ་
སོགས་པ་ལ་རབ་ཏུ་བྱུང་ལ། ཐོས་པ་མང་བ་དང་བཅས་པས་མཁས་པའི་སྟོབས་
ཀྱིས་སྦྱིན་པ་དང་ཚུལ་ཁྲིམས་ལ་སོགས་པའི་ཚོགས་རྣམ་པར་སྦྱོང་བར་བྱེད་དོ།།
ཇི་སྐད་དུ། ཤེས་རབ་ཀྱིས་ནི་མུན་པ་མ་བསལ་གང་། །དེ་ཡི་ཚུལ་ཁྲིམས་དག་
པར་ག་ལ་འགྱུར། །ཕལ་ཆེར་ཚུལ་ཁྲིམས་བྲལ་བ་དེ་དག་ནི། །བཟོད་པ་མེད་པས་
དྲི་མར་བྱས་པར་འགྱུར། །ཞེས་གསུངས་བའོ། །གཞན་དག་ནི་ཁྱིམ་པ་དང་རབ་



ཚུལ་ཁྲིམས་ཀྱི་ཚོམས་ཀྱི་རྣམ་པར་འགྲེལ་པ། 15
ཏུ་བྱུང་བ་དག་གི་བསོད་ནམས་ནི་ཚིགས་སུ་བཅད་པ་ཕྱེད་ཀྱིས་ཇི་སྐད་དུ་བཤད་
པའོ་ཞེས་ཟེར་རོ། །འདི་དང་ཞེས་བྱ་བ་ནི་ཡང་དག་པར་རྙེད་པར་འགྱུར་བའོ།།
སྐྱེས་ཟིན་པའི་སྐྱེ་བའོ། །ཕ་རོལ་ཞེས་བྱ་བ་ནི་འཇིག་རྟེན་གཞན་དག་ཏུའོ། །རྟག་ཏུ་
ཞེས་བྱ་བ་ནི་རྒྱུན་དུ་སྟེ། ཅིའི་ཕྱིར་ཞེ་ན། རྟག་པ་ནི་མྱ་ངན་ལས་འདས་པའི་བདག་
ཉིད་ཅན་ཡིན་པའི་ཕྱིར་རོ། །བདེ་བའི་ཞེས་བྱ་བ་ནི་ཕུན་སུམ་ཚོགས་པའོ། །འཐོབ་
པར་འགྱུར་བ་ནི་ཡང་དག་པར་རྙེད་པར་འགྱུར་བའོ། །སྦྱིན་པ་ལ་སོགས་པ་རྣམ་
པར་དག་པའི་འབྲས་བུའི་ཁྱད་པར་འདོད་པ་རྣམས་ལ་ནི་ཐབས་བསྟན་པར་བྱ་བའི་
ཕྱིར་འདི་གསུངས་པ་ཡིན་ནོ།།
རྒན་པའི་བར་ལ་ཚུལ་ཁྲིམས་དགེ། བོ་
དད་ལ་རབ་ཏུ་གནས་ན་ལེགས།།
མི་ཡི་རིན་ཆེན་ཤེས་རབ་སྟེ། ་་་་་་་
པ་ བ སོད་ནམས་ཆོམ་པོས་དབྲོག་པར་དཀའ།༥། །
རྒྱུན་དུ་ལྷག་པར་མཛེས་པའི་རྒྱན་ནི་ཚུལ་ཁྲིམས་ཡིན་ནོ་ཞེས་བསྟན་པར་བྱ་བའི་
ཕྱིར། རྒན་པའི་བར་ལ་ཚུལ་ཁྲིམས་དགེ །ཞེས་བྱ་བ་ལ་སོགས་པ་གསུངས་ཏེ། ལྷ་
ཞིག་འོངས་ནས་བཅོམ་ལྡན་འདས་ལ། རྒན་པའི་བར་དུ་དགེ་བ་གང་། །ལེགས་པ་
གནས་པར་གང་ཞིག་འགྱུར། །མི་རྣམས་ཀྱི་ནི་རིན་ཆེན་གང་། །ཆོམ་པོས་དབྲོག་
དཀའ་གང་ཞིག་ལགས། །ཞེས་ཞུས་པ་དང་། དེ་ནས་རྒན་པའི་བར་ལ་ཚུལ་ཁྲིམས་
དགེ་ཞེས་བྱ་བ་འདི་གསུངས་ཏེ། ཚུལ་ཁྲིམས་ནི་བྱིས་པ་ནས་བརྩམས་ཏེ་ཇི་སྲིད་
རྒས་པར་གྱུར་གྱི་བར་དུ་དགེ་ཞིང་བཟང་ལ་རྣམ་པར་མཛེས་པའོ་ཞེས་བྱ་བའི་དོན་
ཏེ༑ རྒྱན་ལ་ལ་དག་ནི་བྱིས་པའི་ཚེ་མཛེས་ཀྱི། རྒས་པར་གྱུར་པ་ལ་ནི་མ་ཡིན་ནོ།།



16 ཆེད་དུ་བརྗོད་པའི་ཚོམས་ཀྱི་འགྲེལ་པ།
།
ལ་ལ་ནི་སྐྱེས་པ་ལ་མཛེས་ཀྱི་བུད་མེད་ལ་ནི་མ་ཡིན་གྱི། ཚུལ་ཁྲིམས་ནི་གནས་
སྐབས་ཀུན་ཏུ་ཡང་ཐམས་ཅད་ལ་ཡང་མཛེས་པ་ཡིན་ནོ། །དད་ལ་རབ་ཏུ་གནས་ན་
ལེགས། །ཞེས་བྱ་བ་ནི་སེམས་རབ་ཏུ་དང་བ་ནི་དད་པ་སྟེ། ལེགས་པ་རྣམས་སྟེར་
བ་ཞེས་བྱ་བ་ནི་ངེས་པའི་ཚིག་གོ། ཇི་སྐད་དུ། དད་པ་མ་བཞིན་དགེ་བ་སྐྱེད་པ་
ཡིན། །ཞེས་གསུངས་པའོ། །རབ་ཏུ་གནས་པ་ནི་མི་འབྲལ་བའི་ཚུལ་གྱིས་གནས་
པའི་རྩ་བ་ལས་སྐྱེས་པ་ཞེས་བྱ་བའི་དོན་ཏོ། །
དེ་ནི་ལེགས་པ་སྟེ་དད་པ་ལ་རབ་ཏུ་གནས་པ་ནི་དེ་ཁོ་ན་ཉིད་དུ་རབ་ཏུ་མཛེས་
པའོ་ཞེས་གསུངས་པའོ། །མི་ཡི་རིན་ཆེན་ཤེས་རབ་སྟེ། །ཞེས་བྱ་བ་ལ། ཤེས་རབ་
ནི་དེ་ཁོ་ན་ཉིད་ལ་ངེས་པ་སྟེ། དེ་ནི་མི་རྣམས་ཀྱི་རིན་པོ་ཆེའི་མཆོག་སྟེ། དགེ་སློང་
དག་འདི་ལྟ་སྟེ་གསེར་རམ་དབྱིག་འདི་ནི་ཅུང་ཟད་ཙམ་གྱི་རིན་པོ་ཆེའོ། །འདི་ལྟ་སྟེ་
ཤེས་རབ་ཀྱི་རིན་པོ་ཆེ་ནི་རིན་པོ་ཆེའི་མཆོག་གོ་ཞེས་མདོ་ལས་གསུངས་པའི་ཕྱིར་
དང་། རྙེད་པར་དཀའ་བ་དང༌། མངོན་པར་འདོད་པའི་ཕུན་སུམ་ཚོགས་པའི་རྒྱུར་
གྱུར་པའི་ཕྱིར་རོ། །རིན་པོ་ཆེའི་ཅིག་ཤོས་ནི་རྙེད་པར་སླ་ཞིང་ཐུན་མོང་དུ་གྱུར་པའི་
ཕྱིར་རོ། །ཤེས་རབ་ནི་སྡུག་བསྔལ་གྱི་རྒྱུ་མ་ཡིན་གྱི། ཕལ་ཆེར་ན་གཅིག་ཏུ་བདེ་
བའི་རྒྱུ་ནི་ཤེས་རབ་ཡིན་ཏེ་ཇི་སྐད་དུ། རྨོངས་པ་རྒུད་པ་ཀུན་གྱི་རྩ། །ཤེས་རབ་ཕུན་
སུམ་ཚོགས་དང་འབྲེལ། །དེ་བས་འདི་ལྟར་མི་རྣམས་ཀྱིས། །ཞེས་བྱ་བ་ལ་སོགས་
པ་གསུངས་པ་སྟེ། ཡོངས་སུ་རྟོག་པ་དང་ལྡན་པ་ཞེས་བྱ་བའི་དོན་ཏོ༑ ༑བསོད་
ནམས་ཆོམ་པོས་དབྲོག་པར་དཀའ། ཞེས་བྱ་བ་ལ། སྦྱིན་པ་ལ་སོགས་པ་ལེགས་
པར་སྤྱོད་པ་ནི་བསོད་ནམས་ཏེ། དེ་རྐུན་པོ་རྣམས་ཀྱིས་དབྲོག་པར་མི་ནུས་པ་སྟེ།
ཤིན་ཏུ་དཀའ་བས་ཀྱང་དེ་དབྲོག་པར་མི་ནུས་པའོ། །ཇི་སྐད་དུ། སྐྱེས་པའམ་ནི་



ཚུལ་ཁྲིམས་ཀྱི་ཚོམས་ཀྱི་རྣམ་པར་འགྲེལ་པ། 17
བུད་མེད་ཀྱི། །བསོད་ནམས་རྒྱལ་པོ་རྐུན་པོ་དག །གཡོ་ཞིང་བརྩོན་པར་གྱུར་པས་
ཀྱང༌། །དབྲོག་པར་ནུས་པ་མ་ཡིན་ནོ། །ཞེས་གསུངས་པའི་ཕྱིར་རོ། །ཚིགས་སུ་
བཅད་པ་བསྡུས་པའི་དོན་ནི་ཚུལ་ཁྲིམས་ཀྱི་རྒྱུ་ནི་དད་པ་ཡིན་ལ། ལེགས་པར་སྤྱོད་
པའི་རྒྱུ་ནི་ཤེས་རབ་སྟེ། །ཚུལ་ཁྲིམས་དང་ལེགས་པར་སྤྱོད་པ་དག་གིས་ནི་བདེ་
འགྲོའི་ཕུན་སུམ་ཚོགས་པ་འབྱོར་པར་འགྱུར་རོ། །ཡང་ན་གང་ལ་ཤེས་རབ་ཡོད་
པ་དེ་ནི་དད་པར་འགྱུར་རོ། །གང་ཞིག་དད་པ་དེ་ནི་ཚུལ་ཁྲིམས་ལ་གནས་ཏེ། གང་
ཞིག་གསུམ་པོ་འདི་དག་ནི་ལེགས་པར་སྤྱོད་པ་དེ་ནི་བསོད་ནམས་ཆེན་པོ་ཡིན་ནོ་
ཞེས་དེ་ལ་ངེས་པར་སྦྱར་བའི་ཕྱིར་འདི་གསུངས་པ་ཡིན་ནོ།། དེ ་
དགེ་སློང་ཚུལ་ཁྲིམས་ལ་གནས་ཤིང་།།
དབང་པོ་རྣམས་ཀྱང་བསྡམས་པ་དང་།།
ཟས་ཀྱི་ཚོད་ནི་རིག་པ་དང་།།
མི་ཉལ་བ་ལ་འབད་པ་སྟེ།༦།
འབྲུ་ཐམས་ཅད་ས་ལ་བརྟེན་པ་དང་འདྲ་བར་ཡོན་ཏན་ཐམས་ཅད་ནི་ཚུལ་ཁྲིམས་
ལ་གནས་པའོ་ཞེས་བསྟན་པར་བྱ་བའི་ཕྱིར། དགེ་སློང་ཚུལ་ཁྲིམས་ལ་གནས་
ཤིང་། །ཞེས་བྱ་བ་གསུངས་ཏེ། བཙུན་པ་དགེ་སློང་ཇི་ལྟ་བུ་ཡོངས་སུ་ཉམས་པར་
མི་འགྱུར་ཞིང་། མྱ་ངན་ལས་འདས་པ་དང་ཉེ་བར་ལྟ་བར་བགྱི། འདི་ན་དགེ་སློང་
ཚུལ་ཁྲིམས་དང་ལྡན་པར་གནས་པ་དང་། དབང་པོའི་སྒོ་བསྡམས་པ། ཟས་ཀྱི་ཚོད་
རིག་པ་དང་། ནམ་གྱི་ཆ་སྟོད་དང་ཆ་སྨད་ལ་མི་ཉལ་བའི་སྦྱོར་བ་ལ་བརྩོན་པའོ་
ཞེས་གསུངས་པ་ནི་ཚིགས་སུ་བཅད་པ་གཉིས་ཏེ། ཚུལ་ཁྲིམས་ལ་ཞེས་བྱ་བ་ནི་
སོ་སོ་ཐར་པའི་སྡོམ་པ་ལའོ། །གནས་ཤིང་ཞེས་བྱ་བ་ནི་དེར་རབ་ཏུ་གནས་ཤིང་



18 ཆེད་དུ་བརྗོད་པའི་ཚོམས་ཀྱི་འགྲེལ་པ། །
ཡོངས་སུ་མ་ཉམས་པའི་ཚུལ་གྱིས་ཏེ། ལྷག་པའི་བསམ་པས་སྐྱོང་བའོ། །དགེ་སློང་
པད་མ་ཅན་དཔེར་བྱས་པའི་ཚིག་གིས་ཚུལ་ཁྲིམས་ཀྱི་སྡོམ་པ་གསུངས་ནས་དབང་
པོ་བསྡམས་པ་བསྟན་པའི་ཕྱིར། དབང་པོ་རྣམས་ཀྱང་བསྡམས་པ་ཞེས་གསུངས་
ཏེ༑ མིག་ལ་སོགས་པའི་དབང་པོའི་སྒོ་བསྡམས་ཤིང་སྦས་པ་སྟེ། ཡུལ་ཐམས་ཅད་
ལས་བསྲུང་བའོ། །དེ་མ་སྡམས་པས་ནི་དགེ་བ་ཐམས་ཅད་ཉམས་པར་འགྱུར་ཏེ།
ཇི་སྐད་དུ། མི་རྣམས་ཀྱི་ནི་དབང་པོ་ལྔ། །དབང་པོ་གཅིག་ཅིང་བུ་གར་གྱུར། །རྒྱལ་
བའི་རྐང་ལས་ཆུ་བཞིན་དུ། །དེ་ཉིད་ལས་ནི་ཤེས་རབ་འཛག །ཅེས་བཤད་པའོ།།
འདིར་དང་ཞེས་བྱ་བ་ཐམས་ཅད་ནི་བསྡུས་པའོ། །ཀྱང་ཞེས་བྱ་བ་འདི་ནི་སྲེད་པ་
སྟེ༑ བདག་མེད་པ་བསྟན་པ་དང་འདྲ་བར་བདེ་འགྲོ་ལ་སོགས་པ་སྲིད་པ་ཡིན་པའི་
ཕྱིར་རོ། །ཡང་ན་ཀྱང་དང་། དང་གཉི་ག་ཡང་ཚིག་གི་ཕྲད་དུ་བསྡུས་པའི་དོན་ཏོ།།
ཟས་ཞེས་བྱ་བ་ནི་བཟའ་བ་དང་། བཏུང་བ་ལ་སོགས་པའོ།། །
ཚོད་རིག་པ་ནི་ཚད་ཤེས་པ་སྟེ། ཟས་ལྷག་པར་ཟོས་པས་ནི་མ་ཞུ་བ་ལ་
སོགས་པའི་ནད་དུ་འགྱུར་ལ། ཉུང་དུ་ཟོས་པས་ནི་ལུས་ཉམ་ཆུང་ཞིང་སྤྲོ་བ་དང་
སྟོབས་མེད་པར་འགྱུར་ཏེ། དེ་བས་ན་ཇི་ཙམ་ན་ཉེ་བར་སྤྱད་པར་རིག་པའི་ཚོད་
ཤེས་པ་སྟེ། འདིས་ནི་ཚུལ་ཁྲིམས་དང་དབང་པོ་བསྡོམས་པ་ཉེ་བར་བསྟན་པར་
འགྱུར་བའི་རྒྱུ་གསུངས་པ་ཡིན་ནོ། །མི་ཉལ་བ་ལ་འབད་པ་སྟེ། །ཞེས་བྱ་བ་ནི་མི་
ཉལ་བར་བྱེད་པས་ན། མི་ཉལ་བ་སྟེ་ལམ་གྱི་ཚོགས་ལ་སོགས་པ་བསྒོམས་པ་དེ་
ལ་བརྩོན་ཞིང་སྙོམས་པར་འཇུག་པ་ལ་སོགས་པ་ལ་མངོན་པར་སྦྱོར་བའོ་ཞེས་
གསུངས་པ་ཡིན་ནོ། །ཇི་སྐད་དུ། ཚུལ་ཁྲིམས་ཚུལ་ཁྲིམས་ལ་གནས་ཤིང་། །ཆོས་
གཉིས་པོ་ལ་གནས་པའི་ཕྱིར། །ཞེས་བྱ་བ་ལ་སོགས་པ་རྒྱ་ཆེར་གསུངས་པའོ།། །



ཚུལ་ཁྲིམས་ཀྱི་ཚོམས་ཀྱི་རྣམ་པར་འགྲེལ་པ། 19
དེ་ལྟར་གནས་པར་བརྩོན་པ་དང༌།།
ཉིན་མཚན་སྙོམ་ལས་མི་བྱེད་པ།།
མྱ་ངན་འདས་དང་ཉེ་བའི་ཕྱིར།།
ཡོངས་སུ་ཉམས་འགྱུར་མི་སྲིད་དོ།༧། །
དེ་ལྟར་གནས་པར་ཞེས་བྱ་བ་ནི་སྔར་བཤད་པའི་ཚོགས་གནས་པའི་ཚུལ་གྱིས་
གནས་པ་དེ་ནི་དེ་ལྟར་གནས་པ་སྟེ། དེ་ལྟར་ཀུན་ཏུ་སྤྱོད་པ་ལ་འབད་པའོ། །བརྩོན་
པ་དང་ཞེས་བྱ་བ་ནི་བརྩོན་འགྲུས་རྩོམ་པའོ། །དུས་ཇི་སྲིད་ཅིག་ཏུ་ཞེ་ན། ཉིན་
མཚན་ཞེས་བྱ་བ་སྨོས་ཏེ། ཉིན་མོ་དང་མཚན་མོ་ནི་ཉིན་མཚན་ནོ། །དེ་ལྟར་འདིས་
ནི་རྟག་ཏུ་བྱ་བའི་སྦྱོར་བ་གསུངས་ནས། གུས་པར་བྱ་བའི་སྦྱོར་བ་བསྟན་པའི་
ཕྱིར། སྙོམ་ལས་མི་བྱེད་པ་ཞེས་བྱ་བ་གསུངས་ཏེ། སྙོམ་ལས་ལྷོད་པ་གང་ཡིན་པ་
དེ་ནི་སྙོམ་ལས་ཏེ། དེ་རབ་ཏུ་དགག་པ་ནི་སྙོམ་ལས་མི་བྱེད་པའོ། །དེ་ཡང་སྤྲིན་
མེད་པའི་ནམ་མཁའ་དང་འདྲ་བར་ལེ་ལོའི་རྣམ་པར་རྨོངས་ཤིང་བརྩོན་འགྲུས་ཞུམ་
པ་དེ་ལྟ་བུའི་སེམས་ཅན་གང་གིས་བཅིངས་པ་ཡིན་ཞེ་ན། ཡོངས་སུ་ཉམས་པར་
འགྱུར་ཞེས་བྱ་བ་སྟེ། ཡོངས་སུ་ཉམས་པའི་ཆོས་ཅན་ཡང་ཡོན་ཏན་ལས་ཡོངས་སུ་
ཉམས་པའི་ཚུལ་གྱིས་ཡོངས་སུ་ཉམས་པས་སྣོད་མ་ཡིན་པར་འགྱུར་ན། ཡོངས་སུ་
མ་ཉམས་པ་ལྟ་སྨོས་ཀྱང་ཅི་དགོས་མྱ་ངན་ལས་འདས་པ་ཞེས་བྱ་བ་ནི་ཐར་པ་ཉིད་
དེ། འཁོར་བ་མ་ཡིན་པར་རོ།། ། །
དེ་ཞེས་བྱ་བ་ནི་ཡང་དག་པར་འཇུག་པའི་སྦྱོར་བ་ལ་སྤྱོད་པའོ། །ཉེ་བའི་ཕྱིར་
ཞེས་བྱ་བ་ནི་ཁད་ཉེ་བའོ། །གདུལ་བྱ་རྣམས་བྱ་བ་ཉམས་སུ་ལེན་པ་ལ་དམིགས་
པའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་འཇུག་པར་འགྱུར་ཞིང་



20 ཆེད་དུ་བརྗོད་པའི་ཚོམས་ཀྱི་འགྲེལ་པ། །
མྱ་ངན་ལས་འདས་པའི་བདེ་བ་འདོད་པ་རྣམས་ལ་དེ་ཐོབ་པའི་རིམ་པ་བསྟན་པར་
བྱ་བའི་ཕྱིར་འདི་གསུངས་པ་ཡིན་ནོ།།
མི་ནི་ཚུལ་ཁྲིམས་ལ་གནས་ནས།།
སེམས་དང་ཤེས་རབ་བསྒོམ་པ་ལ།།
བརྩོན་ཞིང་ངེས་གནས་དགེ་སློང་གིས། །
སྡུག་བསྔལ་ཟད་པ་ཐོབ་པར་འགྱུར།ར། །
སྡུག་བསྔལ་མ་ལུས་པ་ཟད་པ་དོན་དུ་གཉེར་བས་ཚུལ་ཁྲིམས་ཡོངས་སུ་བསྲུང་བ་
ལ་སོགས་པ་བྱའོ་ཞེས་བསྟན་པར་བྱ་བའི་ཕྱིར། །མི་ནི་ཚུལ་ཁྲིམས་ལ་གནས་ནས།།
ཞེས་གསུངས་ཏེ། འཕགས་པ་སྲུང་དབང་གི་བུ་སྐྱེས་པ་ནས་བརྩམས་ཏེ་ནད་སྣ་
ཚོགས་ཀྱིས་གདུངས་པ་དང་། དེས་བཅོམ་ལྡན་འདས་ལ་བཙུན་པ་དགེ་སློང་ཇི་
ལྟ་བུ་སྡུག་བསྔལ་ཟད་པ་རྗེས་སུ་ཐོབ་པར་འགྱུར་ཞེས་ཞུས་པའི་དོན་དུ་ཇི་སྲིད་
ཚིགས་སུ་བཅད་པ་གཉིས་གསུངས་སོ། །ཚུལ་ཁྲིམས་ལ་གནས་ནས་ཞེས་བྱ་བ་ནི་
ཁྱིམ་ཡོངས་སུ་སྤངས་ནས་ཐར་པའི་མཆོག་ལ་དམིགས་པའི་བསམ་པས་སོ་སོར་
ཐར་པའི་སྡོམ་པ་དག་ཡོངས་སུ་འཛིན་ཅིང་རྗེས་སུ་འཇུག་པར་བྱེད་ཀྱི། འཚོ་བ་
མེད་པའི་འཇིགས་པས་ནི་མ་ཡིན་ཏེ། དེའི་འབྲས་བུ་ནི་འཁོར་བ་ཡིན་པའི་ཕྱིར་
རོ༑ ༑མཁས་པ་ཞེས་བྱ་བ་ནི་ཤེས་རབ་ཅན་ཏེ་འདི་ཉིད་ཚུལ་ཁྲིམས་ཡོངས་སུ་དག་
པ་ལ་གནས་པའི་སྐལ་བ་ཡོད་པའི་ཕྱིར་རོ། །དེའི་རྗེས་ཐོགས་ལ་ཅི་ཞིག་བྱ་ཞེ་ན།
སེམས་དང་ཤེས་རབ་བསྒོམ་པ་ལ། །ཞེས་པ་སྟེ། ཏིང་ངེ་འཛིན་དང་ཡེ་ཤེས་ལ་
བསླབ་པར་བྱ་བ་སྟེ། ཐུབ་པའི་དབང་པོའི་གསུང་སྒྲུབ་པ་སྙིང་པོར་བྱེད་པའོ་ཞེས་
གསུངས་པས་ན་སྒྲུབ་པ་ཡང་ལམ་བསྒོམས་པ་ལས་རྡོ་རྗེ་ལྟ་བུའི་ཏིང་ངེ་འཛིན་



ཚུལ་ཁྲིམས་ཀྱི་ཚོམས་ཀྱི་རྣམ་པར་འགྲེལ་པ། 21
གྱི་ཡེ་ཤེས་ཀྱིས་ཉོན་མོངས་པ་གསོད་དོ་ཞེས་མདོ་ལས་གསུངས་པས་སེམས་
ནི་འདིར་ཏིང་ངེ་འཛིན་གྱི་རྗེས་ཐོགས་ལ་ཏིང་ངེ་འཛིན་རྗེས་སུ་སྲུང་བར་བྱེད་པའོ་
ཞེས་རྣམ་པར་དབྱེའོ། །ཇི་ལྟ་བུར་གཉིས་པོ་དེ་བསྒོམ་པར་བྱ་ཞེ་ན། བརྩོན་ཞིང་
ཞེས་བྱ་བ་གསུངས་ཏེ། བརྩོན་འགྲུས་བརྩམས་ཤིང་ཡོན་ཏན་ཉེ་བར་བསོགས་པ་
ལ་ངལ་བར་མི་སེམས་པའོ། །ངེས་གནས་ཞེས་བྱ་བ་ནི་འདུལ་བའི་ཉེས་པ་ལས་
བདག་ཉིད་རྟག་ཏུ་ཡོངས་སུ་སྐྱོང་བར་བྱེད་པ་སྟེ། བག་ཡོད་པ་ཞེས་བྱ་བའི་དོན་
ཏོ༑ རྒྱུན་དུ་བྱ་བ་དང་གུས་པར་བྱ་བའི་སྦྱོར་བས་ཟག་པ་རྣམས་ལས་སེམས་བསྲུང་
བས་ན་འབྲས་བུ་འདི་དག་གསུངས་སོ། །དགེ་སློང་གིས་ཞེས་བྱ་བ་ནི་ཉོན་མོངས་
པ་མ་ལུས་པར་ཟད་པའི་ཕྱིར་ཏེ། འདིས་ནི་ལྷག་མ་དང་བཅས་པའི་མྱ་ངན་ལས་
འདས་པའི་དབྱིངས་སུ་གསུངས་པ་ཡིན་ནོ། །སྡུག་བསྔལ་ཟད་པ་ཐོབ་པར་འགྱུར།།
ཞེས་བྱ་བ་ནི་ལྷག་མ་མེད་པའི་མྱ་ངན་ལས་འདས་པའི་དབྱིངས་བསྒྲུབ་པ་སྟེ། དེའི་
ཚེ་ཉིད་ན་སྡུག་བསྔལ་མ་ལུས་པ་མཐར་ཐུག་པ་ཡིན་པའི་ཕྱིར་རོ།། །
དེ་ཕྱིར་རྟག་ཏུ་ཚུལ་ཁྲིམས་དང་།།
ཏིང་འཛིན་རྗེས་སུ་བསྲུང་བ་དང་།། མ ་
ལྷག་མཐོང་ལ་ནི་བསླབ་པ་དང་།། ་
ཤེས་བཞིན་སོ་སོར་དྲན་པར་བྱ།༩།
གང་གི་ཕྱིར་ཚུལ་ཁྲིམས་ལ་སོགས་པའི་ཕན་ཡོན་དེ་ཉིད་བསྟན་པ་ནི། དེ་ཕྱིར་
རྟག་ཏུ་ཚུལ་ཁྲིམས་དང་། །ཞེས་བྱ་བ་གསུངས་ཏེ། རྟག་ཏུ་འདི་ནི་ཚུལ་ཁྲིམས་
བཅོས་མ་མ་ཡིན་པ་དང་། དུམ་བུ་མ་ཡིན་པ་དང་། རྒྱུན་མི་འཆད་པར་ཚུལ་ཁྲིམས་
བསྲུངས་པའོ། །ཏིང་འཛིན་རྗེས་སུ་སྲུང་བ་དང་། །ཞེས་བྱ་བ་ནི་སྙོམས་པར་འཇུག་



22 ཆེད་དུ་བརྗོད་པའི་ཚོམས་ཀྱི་འགྲེལ་པ། །
པ་ཡོངས་སུ་སྐྱོང་བར་བྱེད་པ་སྟེ། ཏིང་ངེ་འཛིན་བསྒོམས་པ་ལ་བརྩོན་པའི་ཕྱིར་
རོ༑ ༑ལྷག་མཐོང་ལ་ནི་བསླབ་པ་དང༌། །ཞེས་བྱ་བ་ནི་དེའི་དོན་དུ་བསླབ་ཅིང་རབ་
ཏུ་འཇུག་པས་ཤེས་རབ་ལ་བསླབ་པར་བྱའོ་ཞེས་པའི་དོན་ཏོ། །གང་ཞིག་ཅེ་ན།
ཤེས་བཞིན་སོ་སོར་དྲན་པར་བྱ། །ཞེས་བྱ་བ་གསུངས་ཏེ། ཡང་དག་པའི་ཡེ་ཤེས་
མངོན་དུ་གྱུར་པ་ལ་འཇུག་པ་ནི་དྲན་པ་ཡིན་པའི་ཕྱིར་འདིས་ནི་དབང་པོ་སྡོམ་པ་
བཤད་དེ། ཤེས་བཞིན་དང་དྲན་པའི་རྒྱུ་ལས་དབང་པོ་བསྡམས་པར་འགྱུར་རོ་ཞེས་
གསུངས་པའི་ཕྱིར་དེ་བསྡམས་པས་ཏིང་ངེ་འཛིན་བསྒོམ་པར་འགྱུར་རོ། །གང་དེ་
ལྟ་བུ་དང་ཡང་དག་པར་ལྡན་པ་དེ་ཅིར་འགྱུར་ཞེ་ན།
།
དེས་ནི་ཀུན་སྦྱོར་ཟད་བྱས་ནས།།
ཡིད་བྲལ་ལྷག་མ་མེད་འགྱུར་ཏེ།
།
ལུས་ཞིག་ཤེས་རབ་ལྡན་པ་ཡིས།།
བགྲང་དུ་མེད་པའི་མྱ་ངན་འདས།༡༠།།
དེར་ནི་ཞེས་བྱ་བ་ལ་སོགས་པ་གསུངས་ཏེ། ཡིད་འབྲལ་ཞེས་བྱ་བ་ནི་དགེ་སློང་
དྲི་མ་མེད་པ་ཞེས་བྱ་བ་སྔོན་དང་ཕྱི་མའི་མཐའ་ཅན་གྱི་ཉེ་དུ་མང་པོ་རྣམས་ཀྱིས་
དེའི་ཚེ་ཡོངས་སུ་མྱ་ངན་ལས་འདས་པ་ཉེ་དུ་རྣམས་ཀྱིས་བཅོམ་ལྡན་འདས་ལ་
བཙུན་པ་འགྲོ་བ་གང་ལགས་ཞེས་ཞུས་པ་དང་། ཚིགས་སུ་བཅད་པ་འདི་གསུངས་
ཏེ༑ ཡིད་འབྲལ་ཞེས་བྱ་བ་ནི་ལས་བདག་གིར་བྱ་བ་དང་། གང་ཟག་ལ་ལ་བདག་
མེད་པ་ལ་སོགས་པ་རྟོགས་པས་ང་རྒྱལ་མེད་ཅིང་མཐོང་བའི་ལམ་ལ་སྦྱོར་བར་
གསུངས་པའོ། །ལྷག་མ་མེད་འགྱུར་ཏེ་ཞེས་བྱ་བ་ནི་མ་རིག་པ་དང་། ང་རྒྱལ་ལ་
སོགས་པའི་ཉོན་མོངས་པ་དང་ལས་དང་སྐྱེ་བའི་འཚེ་བ་དང་ལྡན་པས་འདིས་ནི་



ཚུལ་ཁྲིམས་ཀྱི་ཚོམས་ཀྱི་རྣམ་པར་འགྲེལ་པ། 23
ཁྲི
བསྒོམ་པའི་ལམ་བཤད་པ་སྟེ། མི་སློབ་པའི་ལམ་ཡང་གསུངས་པའོ། །གང་གིས་
ལྷག་མ་མེད་པར་འགྱུར་ཞེ་ན། ཀུན་སྦྱོར་ཟད་བྱས་ནས་ཞེས་བྱ་བ་གསུངས་ཏེ།
གང་གིས་ཀུན་ཏུ་སྦྱོར་བ་དགུ་ཟད་པར་བྱ་བའམ། གང་གིས་བག་ཆགས་ཟད་པ་དེ་
ཉིད་དོ། །ལུས་ཞིག་ཅེས་བྱ་བ་ནི་སྐལ་བ་མཉམ་པའི་སྡེ་བ་དང་བྲལ་བའོ། །ཤེས་
རབ་ལྡན་པ་ཞེས་བྱ་བ་ནི་ལྷག་མ་དང་བཅས་པའི་མྱ་ངན་ལས་འདས་པ་ཐོབ་པ་སྟེ་
རྨོངས་པ་རྣམས་ལ་འདི་ཡོད་པ་ནི་མ་ཡིན་ནོ། །བགྲང་དུ་མེད་པ་ཞེས་བྱ་བ་ནི་འགྲོ་
བ་རྣམས་སུ་བགྲང་བར་བྱ་བ་མ་ཡིན་པའོ། །ཅིའི་ཕྱིར་ཞེ་ན། གང་གི་ཕྱིར་མྱ་ངན་
ལས་འདས་པ་ཞེས་བྱ་བ་ལྷག་མ་མེད་པའི་ཚུལ་ལ་ཞུགས་པ་སྟེ། དགེ་སློང་དག་
དེའི་རྣམ་པར་ཤེས་པ་ནི་ཤར་ཕྱོགས་སུ་འགྲོ་ཞེས་ང་མི་སྨྲའོ་ཞེས་བྱ་བ་ལ་སོགས་
པའོ། །འདི་ནི་མྱ་ངན་ལས་འདས་པའི་བདེ་བ་འདོད་པ་རྗེས་སུ་བརྟགས་པའི་རིམ་
པ་ཉེ་བར་བརྟག་པའི་ཕྱིར་གསུངས་སོ།། །།
གང་ཞིག་ཚུལ་ཁྲིམས་ཏིང་འཛིན་དང་།།
ཤེས་རབ་འདི་གསུམ་ལེགས་བསྒོམས་ཏེ། །
ཤིན་ཏུ་དྲི་མེད་མཐར་ཕྱིན་ཅིང་།།
གདུང་མེད་ཡང་སྲིད་ཟད་གྱུར་དང་།༡༡།
སའི་གཞིའི་རྒྱས་པར་གྲགས་པའི་རྒྱུ་ནི་ཚུལ་ཁྲིམས་ཡིན་ནོ་ཞེས་བསྟན་པའི་ཕྱིར་
ཚུལ་ཁྲིམས་ལས་ཞེས་བྱ་བ་ལ་སོགས་པ་གསུངས་ཏེ། བསྒོམ་པ་རྣམ་པ་གསུམ་
སྟེ༑ ཚུལ་ཁྲིམས་བསྒོམ་པ་དང༌། ཏིང་ངེ་འཛིན་བསྒོམ་པ་དང་། ཤེས་རབ་བསྒོམ་
པའོ་ཞེས་གསུངས་པ་ནི་ཚིགས་སུ་བཅད་པ་གཉིས་སོ། །ཁྱིམ་བདག་ལ་ལ་ཞིག་ཉི་
མ་ལ་དད་པར་བྱེད་པ་དང་། དེ་ཉི་མ་འཆར་ཞིང་རྣམ་པར་སྣང་བར་གྱུར་པ་མཐོང་



24 ཆེད་དུ་བརྗོད་པའི་ཚོམས་ཀྱི་འགྲེལ་པ།
ནས། བཅོམ་ལྡན་འདས་ལ། འཇིག་རྟེན་འདི་ན་ཉི་མ་ལྟར། །ལམ་མེར་འབར་བ་སུ་
ཞིག་མཆིས། །ཞེས་ཞུས་པ་དང་། འདི་གསུངས་པ་ཡིན་ནོ་ཞེས་གཞན་དག་ཟེར་
རོ༑ ༑ཚུལ་ཁྲིམས་ཞེས་བྱ་བ་ནི། སོ་སོར་ཐར་པའི་སྡོམ་པ་ལ་སོགས་པའོ། །ཏིང་ངེ་
འཛིན་ནི་དགེ་བ་ལ་སེམས་རྩེ་གཅིག་པའོ། །ཤེས་རབ་ནི་དོན་གྱི་དེ་ཁོ་ན་ཉིད་ངེས་
པར་ཤེས་པ་སྟེ། དེ་དག་ཇི་སྐད་དུ་གསུངས་པ་བཞིན་ལེགས་པར་བསྒོམ་པའོ། །སོ་
སོ་བསྟན་པར་བྱ་བའི་ཕྱིར་དང་ཞེས་བྱ་བ་སྨོས་སོ།། ན་
དེ་བས་ན་འདི་གསུམ་ཞེས་བྱ་བ་གསུངས་ཏེ། འཕགས་པའི་སྡེ་ཚན་ལ་ནི་
འདི་དག་གི་བདག་ཉིད་ཅན་ཡིན་པའི་ཕྱིར་ཕུང་པོ་གསུམ་གྱི་ལམ་ཡང་དག་པར་
བསྡུས་པ་ཡིན་ནོ་ཞེས་གསུངས་པའི་ཕྱིར་རོ། །རྣལ་འབྱོར་པ་གང་གིས་ལེགས་པར་
བསྒོམ་པའི་འབྲས་བུ་བསྟན་པའི་ཕྱིར། ཤིན་ཏུ་དྲི་མེད་མཐར་ཕྱིན་ཞེས་བྱ་བ་སྨོས་
ཏེ༑ དྲི་མ་མེད་པ་ནི་འདོད་ཆགས་ལ་སོགས་པའི་དྲི་མ་སྤངས་པའི་ཕྱིར་རོ། །ཤིན་
ཏུ་མཐར་ཕྱིན་པ་ནི་སྲིད་པའི་རྩེ་མོ་མན་ཆད་ཀྱི་ཉོན་མོངས་པ་རྩ་བ་ནས་འབྱིན་པའི་
ཕྱིར་རོ། །གདུང་མེད་ཅེས་བྱ་བ་ནི་ཉོན་མོངས་པ་སྤངས་པས་དེས་བསྐྱེད་པའི་ཡིད་
ཀྱི་གདུང་བ་དང་བྲལ་བའི་ཕྱིར་རོ། །ཡང་སྲིད་ཟད་གྱུར་དང་ཞེས་བྱ་བ་ནི་སྐྱེ་བའི་
རྒྱུ་སྤངས་པའི་ཕྱིར་ཡང་སྲིད་པར་འབྱུང་མི་སྲིད་པའི་ཕྱིར་རོ། །
ཆགས་པའི་འཆིང་ལས་རྣམ་གྲོལ་ཞིང་།།
ལུས་སྤངས་ཤེས་རབ་ལྡན་པ་དང་།།
བདུད་ཀྱི་ཡུལ་ལས་འདས་པ་དང་།།
ཉི་མ་བཞིན་དུ་ལམ་མེར་འབར།༡༢།
ཆགས་པའི་འཆིང་བ་ལས་གྲོལ་ཞིང༌། །ཞེས་བྱ་བ་ནི་སྲེད་པ་སྤངས་པས་ཆགས་
པ་དང་བྲལ་བ་སྟེ། གང་གི་ཕྱིར་སྲིད་བའི་རྩ་བ་ནི་སྲེད་པ་ཡིན་པས་དེ་སྤངས་པས་



ཚུལ་ཁྲིམས་ཀྱི་ཚོམས་ཀྱི་རྣམ་པར་འགྲེལ་པ། 25
ན་ཡང་སྲིད་པ་ཟད་པའོ་ཞེས་བྱ་བའི་དོན་ཏོ། །ཀར་མི་ཞེས་བྱ་བ་ནི་ཉོན་མོངས་པ་
ཅན་གྱི་ཚོར་བ་སྤངས་པའི་ཕྱིར་ཏེ། ཚོར་བའི་དབང་གིས་འདོད་པ་རྣམས་མངོན་
པར་འཕེལ་བའི་ཕྱིར་རོ། །ཤེས་རབ་དང་ལྡན་པ་ཞེས་བྱ་བ་ནི་ཟད་པ་དང་མི་སྐྱེ་བ་
ཤེས་པ་ཐོབ་པའོ། །ཅིའི་ཕྱིར་ཞེ་ན། ལུས་སྤངས་ཞེས་བྱ་བ་སྟེ། སྲིད་པ་གསུམ་
གྱི་སྒྲིབ་པ་ལས་ངེས་པར་གྲོལ་བའོ། །དེ་ཡང་དེ་བསྐྱེད་པའི་གེགས་སུ་གྱུར་པའོ།།
བདུད་ཀྱི་ཡུལ་ལས་འདས་པ་དག །ཅེས་བྱ་བ་ནི་བདུད་ཀྱི་ཡུལ་ལས་འདས་ནས་
འཆི་བདག་གི་བདུད་ལ་སོགས་པ་དང་བྲལ་བ་སྟེ། ཇི་སྐད་དུ་གང་ཞིག་རྫུ་འཕྲུལ་
གྱི་རྐང་པ་བཞི་ཀུན་ཏུ་བསྒོམ་ཞིང་བསྟེན་པ་ནི་བསྐལ་པའམ། བསྐལ་པ་ལས་ལྷག་
པར་གནས་པར་འགྱུར་རོ་ཞེས་གསུངས་སོ།།
དཔེ་དམན་པ་དག་བསྟན་པ་ནི། ཉི་མ་བཞིན་དུ་ལམ་མེར་འབར། །ཞེས་བྱ་
བ་གསུངས་ཏེ། སྤྲིན་དང་བྲལ་བའི་ནམ་མཁའི་ཉི་མ་དང་འདྲ་བར་སྲིད་པ་གསུམ་དུ་
ཁྱད་པར་དུ་འཕགས་ཤིང་རྣམ་པར་མཛེས་པའོ། །གནས་མ་ལུས་པར་གྲགས་པར་
འདོད་པའི་ཐབས་བསྟན་པའི་ཕྱིར་འདི་གསུངས་སོ། །ཉི་མ་ལ་དད་པ་དེ་ཉིད་མངོན་
པར་དད་པར་གྱུར་ནས་འདི་སྙམ་དུ་སེམས་ཏེ། གལ་ཏེ་འདི་ལྟར་ཚུལ་ཁྲིམས་ལ་
སོགས་པར་བསྒོམ་པ་ནི་འབྲས་བུ་ཆེ་སྟེ། དེ་ལ་འདིར་གང་གི་བགེགས་སུ་གྱུར་པ་
ནི་གང་ཞིག་ཡིན། ཐམས་ཅད་རྫོགས་པ་ནི་གང་ཞིག་ཡིན་སྙམ་པ་དང་། དེའི་བསམ་
པ་མཁྱེན་ནས་ཚུལ་ཁྲིམས་ལ་སོགས་པ་ལ་ཡང་དག་པར་ཞུགས་ཤིང་བསྒོམ་པས་
ཡོངས་སུ་རྫོགས་པར་འགྱུར་གྱི། ལོག་པར་ཞུགས་པ་ནི་མ་ཡིན་ནོ། །ཇི་ལྟར་ན་
ལོག་པར་ཞུགས་པ་ཡིན། འདི་ན་གང་ཞིག་ནི་བག་མེད་པར་གྱུར་པ་ཡིན་ཞེས་
གསོལ་བ་དང་། བཅོམ་ལྡན་འདས་ཀྱིས་དགེ་སློང་ཞེས་བྱ་བ་གསུངས་སོ།། ན་



26 ཆེད་དུ་བརྗོད་པའི་ཚོམས་ཀྱི་འགྲེལ་པ།
།
དགེ་སློང་ཕྱི་དང་ནང་ཉིད་ལ།།
བག་མེད་རློམ་པར་བྱེད་པ་ཡིས།།
ཚུལ་ཁྲིམས་ཏིང་འཛིན་ཤེས་རབ་རྣམས།།
ཡོངས་སུ་རྫོགས་པར་མི་འགྱུར་རོ།༡༣། །
དགེ་སློང་ཕྱི་དང་ནང་ཉིད་ལ། ཞེས་བྱ་བ་ནི་གཟུགས་ལ་སོགས་པའི་ཡུལ་ལ་
སེམས་འཕྲོས་པའོ། །དེ་ཉིད་ནི་རེ་རེ་ཞིང་བགེགས་སུ་གྱུར་པའི་ཕྱིར་རོ། །བག་
མེད་ཅེས་བྱ་བ་ནི་བག་མེད་པ་ལ་གནས་པའོ། །རློམ་པར་བྱེད་ཅེས་བྱ་བ་ནི་ཁེངས་
པ་སྟེ། བདག་ཏུ་རློམ་སེམས་པས་ཡོན་ཏན་རྣམས་ཀྱི་རྩ་བ་ནས་འབྱིན་པར་གནས་
ཏེ༑ དྲེགས་པས་བཅོམ་པས་ཡོན་ཏན་རིང་མི་གནས། །ཞེས་བྱ་བ་ལ་སོགས་པ་
གསུངས་པས་སོ། །ཡང་ན་འདམ་བུ་མཐོན་པོ་དང་འདྲ་བར་ནང་ན་སྟོང་ཞིང་
མནོག་ཆུང་བའོ་ཞེས་བྱ་བ་ནི་ངེས་པའི་ཚིག་གོ །དགེ་སློང་ཞེས་བྱ་བ་ནི་རབ་ཏུ་
བྱུང་བར་གྱུར་ཀྱང་ངོ༌། །ཕྱི་དང་ནང་ཉིད་ལ་ཞེས་བྱ་བ་ནི་གཟུགས་ལ་སོགས་པའི་
ཡུལ་རྣམས་ལ་སེམས་འཕྲོས་པ་སྟེ། །དེ་རེ་རེས་ཀྱང་གོ་རིམས་ཇི་ལྟ་བ་བཞིན་
དུ་གེགས་སུ་གྱུར་ཏེ། ཚུལ་ཁྲིམས་ལ་སོགས་པ་ཡོངས་སུ་རྫོགས་པར་མི་འགྱུར་
ཞིང་རབ་ཀྱི་མཐར་ཐུག་པར་བསྒྲུབ་པར་མི་འགྱུར་རོ། །ཚུལ་ཁྲིམས་ལ་སོགས་པ་
ཡོངས་སུ་སྦྱོང་ཞིང་དེའི་བར་ཆད་དང་བྲལ་བ་ལ་སྦྱར་བའི་ཕྱིར་འདི་གསུངས་སོ།།
སྤྲིན་གྱིས་ཁེབས་ལས་ཆར་འབབ་ཅིང་།། བྱ་
ནམ་ཐང་བ་ལས་ཆར་མི་འབབ།།
དེ་བས་ཁེབས་པ་སོལ་ཅིག་དང་།། གནས་བབ ་
འདི་ལྟར་ཆར་པ་འབབ་མི་འགྱུར།༡༤།
འདི་ལྟར་ཆར་



ཚུལ་ཁྲིམས་ཀྱི་ཚོམས་ཀྱི་རྣམ་པར་འགྲེལ་པ། 27
ཚུལ་ཁྲིམས་གང་གིས་དག་པ་དང་མ་དག་པར་འགྱུར་ཞེ་ན། སྤྲིན་གྱིས་ཁེབས་
ལས་ཞེས་བྱ་བ་ལ་སོགས་པ་གསུངས་ཏེ། ཡུལ་ཀོ་ཤཱམྦྷིར་ཚེ་དང་ལྡན་པ་འདུན་པ་
གནས་པ་ན་དེ་ཡང་དང་ཡང་དུ་ལྟུང་བ་འབྱུང་བ་དང་ཕྱིར་གསོ་བར་མི་བྱེད་དོ། །དེ་
ལ་དགེ་སློང་རྣམས་ཀྱིས་བརྩད་ཅིང་དྲིས་པ་ན། ངས་ལྟུང་བའི་རྣམ་པ་འདི་མ་མཐོང་
ངོ་ཞེས་ཟེར་བ་དང་། སྐབས་དེ་དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་
པ་དང་། ཇི་སྲིད་ཚིགས་སུ་བཅད་པ་གཉིས་གསུངས་སོ། །སྤྲིན་གྱིས་ཁེབས་ལས་
ཞེས་བྱ་བ་ནི་སྤྲིན་གྱིས་ཁེབས་པ་བཞིན་དུ་ཉེས་པ་རྣམས་སྦེད་པ་དེ་ཉིད་ནི་འདིར་
ཚུལ་ཁྲིམས་ཉམས་པའི་ཁྱད་པར་ཡིན་པར་ཤེས་པར་བྱ་སྟེ། གཞན་དག་མི་སྲིད་
པའི་ཕྱིར་རོ། །དེ་ཡང་དྲན་པ་བརྗེད་པ་ལས་ཚུལ་ཁྲིམས་འཆལ་བ་ལ་ཅུང་ཟད་ལ་
ཁྱད་དུ་གསོད་ཅིང་གལ་ཏེ་རྙེད་པ་དང་བཀུར་སྟི་རྣམ་པར་གཅོད་པའི་འཇིགས་པས་
བཀབ་པ་ན་ཉེ་བར་སྤྱོད་པ་དེ་མངོན་པར་འབབ་ཅིང་གཞན་དག་མངོན་པར་འཕེལ་
བར་འགྱུར་རོ།།
ཇི་ལྟར་ནམ་མཁའ་ལ་སྤྲིན་གྱིས་ཁེབས་པ་ལས་ཆར་འབབ་པར་འགྱུར་ཞིང་།
སྤྲིན་དང་བྲལ་ཞིང་གནམ་ཐང་བ་ལས་ནི་ཆར་མི་འབབ་པོ། །དེ་བཞིན་དུ་གང་གི་
ཚེ༑ འབའ་ཞིག་གི་དྲུང་དུ་སོ་སོར་འཆགས་ཤིང་སྨྲ་བ་དེའི་ཚེ་རྒྱུད་ལ་འཆིང་བར་མི་
འགྱུར་རོ། །དེ་བས་ཁེབས་པ་སོལ་ཅིག་དང་། །ཞེས་བྱ་བ་དང་། གཏན་ཚིགས་དེ་
བས་ན་གཞན་དག་གིས་ཡོངས་སུ་མི་ཤེས་པའི་སྒྲིབ་པ་ཡང་བཤགས་པར་བྱ་སྟེ།
དེ་ལྟར་ན་དེ་འབབ་པར་མི་འགྱུར་ཞིང་རྣམ་པ་འདིས་སྡིག་པ་སོགས་ཤིང་འཕེལ་བར་
མི་འགྱུར་ཏེ། སྤྲིན་གྱིས་ཁེབས་ལས་ཆར་འབབ་ཅིང༌། །ཞེས་བྱ་བ་མི་ཤེས་པའི་སྒྲིབ་
པས་འཕགས་པའི་བདེན་པ་བཞི་ཁེབས་ཤིང༌། ཉོན་མོངས་པ་དང་སྐྱེ་བའི་ཀུན་ནས་



28 ཆེད་དུ་བརྗོད་པའི་ཚོམས་ཀྱི་འགྲེལ་པ།
།
ཉོན་མོངས་པའི་ཆར་འབབ་པར་འགྱུར་གྱི། སྒྲིབ་པ་དང་བྲལ་བ་རྣམས་ནི་འདི་ལྟར་
མི་བྱེད་དོ་ཞེས་གཞན་དག་ཟེར་རོ། །འདིའི་དོན་ནི་ཚུལ་ཁྲིམས་དང་འབྲེལ་བ་མེད་
པས་ན་མི་རིགས་སོ་ཞེ་ན། དེ་ནི་ཤིན་ཏུ་ཡང་ཚུལ་ཁྲིམས་དག་པར་རིགས་ཏེ། །
དེ་ལྟར་རྟག་ཏུ་མཐོང་བ་དང་།།
དགེ་སློང་ཚུལ་ཁྲིམས་སྡོམ་པ་ཡིས།།
མྱ་ངན་འདས་པར་འགྲོ་བའི་ལམ།།
མྱུར་བ་ཁོ་ནར་རྣམ་པར་འདག༡༥།
དེ་ལྟར་རྟག་ཏུ་མཐོང་བ་དང་། །ཞེས་བྱ་བ་སྨོས་ཏེ། ཡོན་ཏན་ཉེས་པ་འདི་དག་
འདིར་རྟོགས་པའོ། །རྟག་ཏུ་བསླབ་ཅེས་བྱ་བ་ནི་དུས་རྟག་ཏུ་ཡང་ཚུལ་ཁྲིམས་ལ་
སོགས་པ་ལ་བསླབ་པར་བྱ་བ་སྟེ། དགེ་སློང་དག་སྡིག་པ་གང་ཡིན་པ་དང་སྒྲོགས་
པ་དང་དགེ་བ་རྣམས་སྦས་པས་གནས་ཤིང་སྡིག་པས་མ་བསྒྲིབས་པར་གྱིས་ཤིག་
ཅེས་བྱ་བའོ། །དགེ་སློང་ནི་བཅོམ་ལྡན་འདས་ཀྱིས་བསྟན་པ་ལ་རྗེས་སུ་འཇུག་པ་
སྟེ༑ དེའི་མཚན་ཉིད་ནི་ཚུལ་ཁྲིམས་སྡོམ་པ་དང་ཞེས་བྱ་བ་གསུངས་ཏེ། འདུལ་བའི་
སྡེ་སྣོད་ལས་གསུངས་པའི་སྤྱོད་པ་རྣམས་ལ་ཡང་དག་པར་བསྡམས་ཤིང་། ཚུལ་
ཁྲིམས་དང་དབང་པོ་སྡོམས་པ་དག་དང་ཡང་དག་པར་ལྡན་པས་བསྡམས་པའོ།།
དེའི་ཁྱད་པར་ཇི་ལྟ་བུ་བསྒྲུབ་ཅེ་ན། མྱ་ངན་ལས་འདས་པར་འགྲོ་བའི་ལམ་ཞེས་
བྱ་སྟེ། མྱ་ངན་ལས་འདས་པར་འགྲོ་བའི་ཐབས་སོ། །མྱུར་བ་ཁོ་ནར་ཞེས་བྱ་བ་ནི་
རིངས་པ་ཁོ་ནར་རོ། ། རྣམ་པར་དག་ཅེས་བྱ་བ་ནི་བསྒོམ་པས་ཡོངས་སུ་རྫོགས་
པར་བྱ་བ་སྟེ། ལམ་ནི་བསྒོམ་པར་བྱ་ཞེས་མདོ་ལས་གསུངས་པའི་ཕྱིར་རོ། །ལམ་
བསྒོམ་པའི་ཐབས་བསྟན་པར་བྱ་བའི་ཕྱིར་འདི་གསུངས་སོ།། ན་



ཚུལ་ཁྲིམས་ཀྱི་ཚོམས་ཀྱི་རྣམ་པར་འགྲེལ་པ། 29
མེ་ཏོག་དྲི་ནི་རྫི་ཕྱོགས་མིན་མི་འགྲོ།།
རྩ་བ་རྒྱ་སྤོས་ཙན་དན་རྣམས་ཀྱང་མིན།། ། །
དམ་པའི་དྲི་ནི་རྫི་ཕྱོགས་མི་འགྲོ་སྟེ།།
ཕྱོགས་རྣམས་ཀུན་ཏུ་མི་མཆོག་དྲི་ཡིས་ཁྱབ།༡༦། །
ཚུལ་ཁྲིམས་ནི་དྲི་མཆོག་རྒྱས་པ་ཡིན་ནོ་ཞེས་བསྟན་པའི་ཕྱིར། མེ་ཏོག་དྲི་ནི་རྫི་
ཕྱོགས་མིན་མི་འགྲོ། །ཞེས་བྱ་བ་ལ་སོགས་པའི་ཚིགས་སུ་བཅད་པ་ལྔ་གསུངས་
ཏེ༑ དེ་ནས་ཚེ་དང་ལྡན་པ་ཀུན་དགའ་བོ་གཅིག་པུ་དབེན་པར་སོང་ནས་ཡང་དག་
པར་གཞག་པ་སྟེ། འདི་ལྟ་བུའི་སེམས་ཀྱི་ཡོངས་སུ་རྟོག་པ་སྐྱེས་པ་དང་། དེ་
བསལ་བའི་ཕྱིར་དྲིའི་རིགས་ནི་རྣམ་པ་གསུམ་སྟེ་ཞེས་བྱ་བ་ལ་སོགས་པ་རྒྱ་ཆེར་
གསུངས་སོ། །མེ་ཏོག་དྲི་ནི་ཞེས་བྱ་བ་ནི་མེ་ཏོག་གི་དྲི་ཡིད་དུ་འོང་བའོ། །རྫི་
ཕྱོགས་མིན་མི་འགྲོ་ཞེས་བྱ་བ་ནི་རླུང་མངོན་པར་མི་ཕྱོགས་པར་མི་འགྲོ་བའོ། །དེ་
ལྟ་ན་ནི་པ་རི་ཛ་ཏ་དང་། ཀོ་བི་ད་ར་ལ་སོགས་པ་རྣམས་ནི་རྫི་ཕྱོགས་མ་ཡིན་པར་
ནི་དཔག་ཚད་བརྒྱར་དྲིས་ཁྱབ་ལ། རྫི་ཕྱོགས་སུ་ནི་དཔག་ཚད་ལྔ་བརྒྱར་ཁྱབ་བོ་
ཞེས་བཤད་ན། དེ་ལྟར་ཤིང་དེ་དཀར་བ་ཡིན་ཞེ་ན། དགོངས་པ་ནི་མི་རྣམས་ཀྱི་མེ་
ཏོག་གི་དྲིའི་དབང་དུ་མཛད་པ་ཡིན་པས་ཉེས་པ་མེད་དོ། །རྩ་བ་ཞེས་བྱ་བ་ནི་ཨ་
ག་རུ་ལ་སོགས་པའི་དྲི་ནི་རྩ་བའི་དྲི་ཞེས་བྱ་བའི་དོན་ཏོ། །རྒྱ་སྤོས་ཞེས་བྱ་བ་ནི་
དྲི་འདི་ནི་རྒྱ་སྤོས་ཀྱི་ཡིན་ནོ་ཞེས་བྱ་བའོ། །ཙན་དན་རྣམས་ཀྱང་མིན་ཞེས་བྱ་བ་ནི་
ཙན་དན་གྱི་དྲི་སྟེ། འདི་དག་གིས་ནི་དྲི་ཐ་མལ་པ་བཤད་པ་ཡིན་ནོ།། །།
དམ་པའི་དྲི་ཞེས་བྱ་བ་ནི་ཚུལ་ཁྲིམས་དང་རླུང་དང་ཡང་གྲགས་པའི་རང་
བཞིན་གྱི་དྲིའོ། །ནི་ཞེས་བྱ་བའི་སྒྲ་ནི་དོན་གསལ་བར་བྱ་བའི་ཕྱིར་རྫི་ཕྱོགས་མིན་



30 ཆེད་དུ་བརྗོད་པའི་ཚོམས་ཀྱི་འགྲེལ་པ།
།
མི་འགྲོ་ཞེས་བྱ་བ་སྨོས་ཏེ། རླུང་མངོན་པར་མི་ཕྱོགས་པར་ཡང་མི་འགྲོ་བའོ། །ཅིའི་
ཕྱིར་ཞེ་ན། གང་གི་ཕྱིར་ཕྱོགས་རྣམས་ཀུན་ཏུ་ཞེས་བྱ་བ་སྟེ་ཕྱོགས་ཀྱི་ཆ་མ་ལུས་
པར་རོ། །མི་མཆོག་ནི་སྤྱོད་པ་དམ་པའི་དྲི་དང་བཅས་པའོ། །དྲི་ཡིས་ཁྱབ་ཅེས་བྱ་
བ་ནི་ཚུལ་ཁྲིམས་ཀྱི་རང་བཞིན་གྱི་གྲགས་པའི་དྲིས་ཁྱབ་ཅེས་བྱ་བའི་དོན་ཏོ། །དེ་
སྐད་དུ། དམ་པ་ས་ཕྱོགས་གང་ན་གནས་གྱུར་པ། །སྟོན་ཟླ་དྲི་མེད་ལྟ་བུར་གྲགས་
པ་སྣང་། །འཇིག་རྟེན་གསུམ་པོ་དག་ཏུའང་སྣང་གྱུར་ཕྱིར། །དེ་བས་ཚུལ་ཁྲིམས་ཕྱི་
ནང་བསྲུང་བར་བྱ། །ཅི་ཕྱིར་ཕྱོགས་རྣམས་ཀུན་ཏུ་ཁྱབ་པ་ཡི། །ཚུལ་ཁྲིམས་ཕུང་
པོ་ལས་གཞན་དྲི་ཡོད་མིན། །ཞེས་གསུངས་པས་སོ།། །
རྒྱ་སྤོས་དང་ནི་ཙན་དན་དང་།
།
ཨུཏྤ་ལ་དང་མ་ལི་ཀ ། ་་ །
སྤོས་ཀྱི་རིགས་ནི་འདི་དག་པས།། ད ་
ཚུལ་ཁྲིམས་དྲི་བསུང་ཕུལ་དུ་ཕྱིན།༡༧། ་ ་ །
རྒྱ་སྤོས་ཙན་དན་གང་ཡིན་པའི།།
དྲི་བསུང་འདི་ནི་ཆུང་དུ་མ།།
ཚུལ་ཁྲིམས་ལྡན་པའི་དྲི་བསུང་གང་།།
| དེས་ནི་འདི་དང་མཐོ་རིས་ཁྱབ།༡༨། །
བླ་ན་མེད་པའི་དོན་འདི་ཉིད་གསལ་བར་བྱ་བའི་ཕྱིར། རྒྱ་སྤོས་དང་ནི་ཙན་དན་དང་།།
ཨུཏྤ་ལ་དང་ཞེས་བྱ་བ་དག་ཡིན་ཏེ། ཨུཏྤ་ལ་དང་བཅས་པའོ། །མཱ་ལི་ཀ་ནི་མེ་ཏོག་
གི་རིགས་སོ། །འདི་དག་པས་ཞེས་བྱ་བ་ནི་སྔར་བཤད་པའི་དྲིའི་རྣམ་པ་ལས་ཞེས་
བྱ་བའི་ཚིག་གི་ལྷག་མ་སྟེ། དེ་རྣམས་ནི་གཅིག་ཏུ་ལུང་དུ་མ་བསྟན་པས་བླ་ན་ཡོད་
པ་དང་བཅས་པའོ།།



ཚུལ་ཁྲིམས་ཀྱི་ཚོམས་ཀྱི་རྣམ་པར་འགྲེལ་པ། 31
ཚུལ་ཁྲིམས་དྲི་བསུང་ཕུལ་དུ་ཕྱིན། །ཞེས་བྱ་བ་ནི་ཚུལ་ཁྲིམས་ཀྱི་དྲི་དེ་
ནི་མཆོག་ཏུ་གཙོ་བོ་ཡིན་ཏེ། འབྲས་བུ་བདེ་བའི་ཕྱིར་དང་། སྐྱེས་བུ་དམ་པས་
བསྔགས་པའི་ཕྱིར་དང་། གཉིས་པ་མེད་པའི་ཕྱིར་རོ། །དེ་དག་ཀྱང་ཅིའི་ཕྱིར་ཞེ་ན།
ཆུང་ངུ་མ་ཞེས་བྱ་བ་གསུངས་ཏེ། ཆུང་ངུ་མ་ཙམ་དུ་ཡོངས་སུ་གྱུར་པའི་དྲི་ནི་དམན་
པའོ་ཞེས་བྱ་བའི་དོན་ཏེ། གང་གི་ཕྱིར་འདི་ཉིད་ན་སྣ་ཙམ་གྱིས་ཉེ་བར་ལོངས་སྤྱོད་
པ་ཡིན་པའི་ཕྱིར་ཞེས་པའི་དོན་ཏོ། །ཆུང་ངུ་མ་ཙམ་དུ་བརྗོད་པའི་དྲི་འདི་གང་ཡིན་
ཞེ་ན། འདི་ནི་ཞེས་བྱ་བ་གསུངས་ཏེ། རྒྱ་སྤོས་དང་ཙན་དན་ལ་སོགས་པ་གང་ཡིན་
པའི་དྲི་དེ་ནི་ཞེས་བྱ་བའི་དོན་ཏོ། །ཚུལ་ཁྲིམས་ལྡན་པའི་དྲི་བསུང་གང་། །ཞེས་བྱ་
བ་ནི་གང་ཡང་དམ་པ་རྣམས་ཀྱི་གྲགས་པའི་དྲི་དེའི་རླུང་གིས་ཁྱབ་པར་གྱུར་པ་ནི་
མཐོ་རིས་ཁྱབ་ཅེས་བྱ་བ་སྟེ། གནས་གཙང་མའི་གནས་སུ་ཡང་ཁྱབ་ན་འདི་ནི་མི་
རྣམས་ན་ལྟ་སྨོས་ཀྱང་ཅི་དགོས། ཚུལ་ཁྲིམས་ཀྱི་ཕན་ཡོན་གཞན་བསྟན་པའི་ཕྱིར།
ཚུལ་ཁྲིམས་རྣམ་པར་དག་པར་བྱ། །ཞེས་བྱ་བ་གསུངས་ཏེ། །
1:: དེ་ལྟར་བག་ཡོད་གནས་བྱ་ཞིང་།། ན ་
གས། ཚུལ་ཁྲིམས་རྣམ་པར་དག་པར་བྱ།། ། །
ཡང་དག་ཤེས་པས་རྣམ་གྲོལ་ན།།
ན་ བ དུད་ཀྱི་ལམ་ནི་རྙེད་མི་འགྱུར།༡༩། : ་ ་ ་
ཚུལ་ཁྲིམས་རྣམ་པར་དག་པ་འདི་ནི་རྙོག་པ་རྣམས་ཀྱི་བུ་ག་མེད་པ་ལ་སོགས་པའི་
ཁྱད་པར་དང་ལྡན་པའོ། ཚུལ་ཁྲིམས་རྣམ་པར་དག་པ་ལ་སོགས་པའི་གཙོ་བོའི་
ཡན་ལག་བསྟན་པར་བྱ་བའི་ཕྱིར། བག་ཡོད་པར་ནི་གནས་བྱ་ཞིང༌། །ཞེས་བྱ་བ་
གསུངས་ཏེ། བག་མེད་པར་སྤྱོད་པ་རྣམས་ནི་འདིས་ལམ་གྱི་ཚོགས་སུ་གྱུར་པར་



32 ཆེད་དུ་བརྗོད་པའི་ཚོམས་ཀྱི་འགྲེལ་པ། །
གྲ
བཤད་པའོ། །ཡང་དག་ཤེས་པས་རྣམ་གྲོལ་ན། །ཞེས་བྱ་བ་ནི་ཕྱིན་ཅི་མ་ལོག་ཅིང་
ངེས་པ་ནི་ཡང་དག་པའི་ཡེ་ཤེས་ཏེ། ཟག་པ་མེད་པའི་ཡེ་ཤེས་སོ། །དེས་རྣམ་པར་
གྲོལ་བ་ནི་ཁམས་གསུམ་གྱི་ཉོན་མོངས་པ་ལས་གྲོལ་བའོ། །དེ་རྣམས་ནི་འདི་ལྟ་
བུའི་ཡོན་ཏན་ལ་བརྟེན་པས། བདུད་ཀྱི་ལམ་ནི་རྙེད་མི་འགྱུར། །ཞེས་བྱ་བ་སྟེ། ལྷའི་
བུའི་བདུད་ཀྱི་བགྲོད་པར་དེ་མི་འགྱུར་བའོ།། །
་་ འདི་ནི་བདེ་བར་འགྲོ་ལམ་སྟེ།།
རྣམ་པར་དག་བྱེད་ལམ་འདི་ལ།།
རབ་ཏུ་ཞུགས་ཏེ་བསྒོམས་ནས་ཀྱང་།།
བདུད་ཀྱི་འཆིང་བ་སྤང་བར་གྱིས།༢༠། ཤེས་
ཚུལ་ཁྲིམས་ཀྱི་ཚོམས་ཏེ་དྲུག་པའོ།། །།
སྔར་བཤད་པ་འདི་ཉིད་བསྟན་པར་བྱ་བའི་ཕྱིར། འདི་ནི་བདེ་བར་འགྲོ་ལམ་སྟེ།།
ཞེས་བྱ་བ་གསུངས་ཏེ། བཤད་མ་ཐག་པའི་ཚིགས་སུ་བཅད་པས་བརྗོད་པ་ནི་རྒྱུ་
དང་འབྲས་བུ་རྣམ་པར་དག་པ་ཉིད་དེ། ཚུལ་ཁྲིམས་དང་བག་ཡོད་པ་ལ་སོགས་
པ་དང་ལྡན་པའི་ལམ་འདི་ནི་བདེ་བར་འགྲོ་བ་སྟེ་མྱ་ངན་ལས་འདས་པ་ཐོབ་པའི་
ཐབས་སོ་ཞེས་བྱ་བའི་དོན་ཏོ། །འདི་ཉིད་ཀྱང་ཅིའི་ཕྱིར་ཞེ་ན། གང་གི་ཕྱིར། རྣམ་
པར་དག་བྱེད་ལམ་འདི་ལ། །ཞེས་བྱ་བ་གསུངས་ཏེ། ཁམས་གསུམ་གྱི་བག་ལ་
ཉལ་སྤང་བ་ནི་རྣམ་པར་དག་པ་སྟེ། དེའི་དོན་གྱི་ཚུལ་ཁྲིམས་ལ་སོགས་པའི་ཚུལ་
ནི་ལམ་སྟེ། དེ་ཐོབ་པར་བྱེད་པ་ཡིན་པའི་ཕྱིར་རོ།།
ཇི་ལྟར་ན་འདི་ཉིད་ཁོང་དུ་ཆུད་པར་བྱ་ཞེ་ན། གང་གི་ཕྱིར་རབ་ཏུ་ཞུགས་ཏེ་
ཞེས་བྱ་བ་གསུངས་ཏེ། ཚུལ་ཁྲིམས་རྣམ་པར་སྦྱོང་བ་དང་། བག་ཡོད་པ་ལ་གནས་



ཚུལ་ཁྲིམས་ཀྱི་ཚོམས་ཀྱི་རྣམ་པར་འགྲེལ་པ། 33
པ་དང་། ལམ་སྒོམ་པར་བྱེད་པའོ། །བསྒོམས་ནས་ཀྱང་ཞེས་བྱ་བ་ནི་བསྒོམ་པའི་
ངང་ཚུལ་ཅན་ཏེ། འདི་ལྟར་ཞི་གནས་དང་ལྷག་མཐོང་བསྒོམ་པ་ལ་བརྩོན་པའོ། །དེ་
ཡང་། ཤེས་རབ་མེད་ལ་བསྒོམ་པ་མེད། །ཤེས་རབ་དག་ནི་བསྒོམས་ལས་འབྱུང༌།།
ཞེས་ལུང་ལས་གསུངས་པས་སོ། །བདུད་ཀྱི་འཆིང་བ་ནི་བདུད་ཀྱི་ཞགས་པ་སྟེ།
དེ་ཡོངས་སུ་སྤངས་པ་སྟེ། འཆི་བའི་ཆོས་ཅན་ཉེ་བར་གདུང་བའི་བག་ལ་ཉལ་ནི་
བདུད་དེ། དེ་ཉིད་ནི་འཆིང་བའོ། །དེ་སྤང་བ་ནི་ཡོངས་སུ་འདོར་བ་སྟེ། བདུད་ཀྱི་
འཆིང་བ་དོར་བར་བྱ། །ཞེས་བྱ་བར་སྦྱར་རོ། །བདུད་ཀྱི་འཆིང་བ་ལས་རྣམ་པར་
གྲོལ་བའི་ཐབས་བསྟན་པའི་ཕྱིར་འདི་གསུངས་པ་ཡིན་པར་ཤེས་པར་བྱའོ། །ཚུལ་
ཁྲིམས་ཀྱི་ཚོམས་ཏེ་དྲུག་པའི་རྣམ་པར་འགྲེལ་པ་རྫོགས་སོ།། །།



༄༅།།ཆེད་དུ་བརྗོད་པའི་ཚོམས་ལས་ལེགས་པར་སྤྱད་པའི་
ཚོམས་ཞེས་བྱ་བ་བཞུགས་སོ།།
ལུས་ཀྱི་ཉེས་པར་སྤྱོད་སྤང་ཞིང༌།།
ལུས་ཀྱི་ལེགས་སྤྱད་སྤྱད་པའི་ཕྱིར།།
ལུས་ཀྱི་ཉེས་ཆེན་ལས་བསྲུངས་ན།།
ལུས་ནི་བསྡམ་པ་བྱས་པར་འགྱུར།༡། ་
བདེ་
ངག་གི་ཉེས་པར་སྤྱོད་སྤང་ཞིང་།།
ངག་གི་ལེགས་སྤྱད་སྤྱད་པའི་ཕྱིར།།
ངག་གི་ཉེས་ཆེན་ལས་བསྲུངས་ན།།
ངག་ནི་བསྡམ་པ་བྱས་པར་འགྱུར།༢།
་
ཡིད་ཀྱི་ཉེས་པར་སྤྱོད་སྤང་ཞིང་།།
ཡིད་ཀྱི་ལེགས་སྤྱད་སྤྱད་པའི་ཕྱིར།། ཁོ་
ཡིད་ཀྱི་ཉེས་ཆེན་ལས་བསྲུངས་ན།། ་
ཡིད་ནི་བསྡམ་པ་བྱས་པར་འགྱུར།༣། ་



36 ཆེད་དུ་བརྗོད་པའི་ཚོམས་ཀྱི་འགྲེལ་པ།
ལུས་ཀྱི་ཉེས་པར་སྤྱོད་སྤང་ཞིང་།།
ངག་གི་ཉེས་པར་སྤྱོད་པ་སྤང༌།།
ཡིད་ཀྱི་ཉེས་པར་སྤྱོད་སྤང་ཞིང་།།
སྐྱོན་གཞན་ལྡན་པ་གང་ཡིན་སྤང་།༤།
ལུས་ཀྱི་དགེ་བ་རྣམས་བྱ་ཞིང་།། དེ་བ་ན་
ངག་གི་དགེ་བ་ཕལ་ཆེན་བྱ།། །
ཡིད་ཀྱི་དགེ་བ་རྣམས་བྱ་ཞིང་།། ་་་་་་་
ཚད་མེད་བཞི་དང་ལྡན་པར་བྱ།༥། །
ལུས་ཀྱི་དགེ་བ་རྣམས་བྱ་ཞིང་།།
ངག་དང་ཡིད་ཀྱིས་བྱས་ན་ནི།།
འདི་དང་ཕ་རོལ་དག་ཏུ་ཡང་།།
རྟག་ཏུ་བདེ་བ་ཐོབ་པར་འགྱུར། ༦། །
རྟག་ཏུ་ལུས་ནི་བསྡམས་པའི་ཕྱིར།།
ཐུབ་པ་འཚེ་བ་མེད་པ་ཡིན།། སྐྱེ
དེ་ནི་འཆི་མེད་གནས་འགྲོ་ཞིང་།།
གང་དུ་སོང་ནའང་མྱ་ངན་མེད།༧།
་



ལེགས་པར་སྤྱད་པའི་ཚོམས། 37
རྟག་ཏུ་ངག་ནི་བསྡམས་པའི་ཕྱིར།། སྐྱེ་
ཐུབ་པ་འཚེ་བ་མེད་པ་ཡིན།། : 1:
དེ་ནི་འཆི་མེད་གནས་འགྲོ་ཞིང༌།། རྒྱུ་
གང་དུ་སོང་ནའང་མྱ་ངན་མེད།ར།
།
།
རྟག་ཏུ་ཡིད་ནི་བསྡམས་པའི་ཕྱིར།།
ཐུབ་པ་འཚེ་བ་མེད་པ་ཡིན།།
དེ་ནི་འཆི་མེད་གནས་འགྲོ་ཞིང་།།
གང་དུ་སོང་ནའང་མྱ་ངན་མེད། ༄༅། །
བརྟན་པ་རྣམས་ཀྱིས་ལུས་བསྡམ་ཞིང་།།
བརྟན་པ་རྣམས་ཀྱིས་ངག་ཀྱང་བསྡམ།།
བརྟན་པ་རྣམས་ཀྱིས་ཡིད་བསྡམ་ཞིང༌།།
བརྟན་པས་ཀུན་ཏུ་བསྡམས་བྱས་ན།། །
དེ་དག་འཆི་མེད་གནས་འགྲོ་ཞིང་།།
གང་དུ་སོང་ནའང་མྱ་ངན་མེད།༡༠།
ལུས་ཀྱི་སྡོམ་པ་ལེགས་པ་སྟེ།།
ངག་གི་སྡོམ་པ་ལེགས་པ་ཡིན།།



38 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཡིད་ཀྱི་སྡོམ་པའང་ལེགས་པ་སྟེ།། ། །
ཐམས་ཅད་དུ་ནི་སྡོམ་པ་ལེགས།། ་་་་་
ཀུན་ཏུ་བསྡམས་པའི་དགེ་སློང་ནི།། །།
སྡུག་བསྔལ་ཀུན་ལས་རྣམ་པར་འགྲོལ།༡༡། །
ངག་རྣམས་བསྲུང་ཞིང་ཡིད་རྣམས་ལེགས་བསྡམས་ཏེ།
ལུས་ཀྱི་མི་དགེ་བ་དག་སྤྱད་མི་བྱ།། །
ལས་ལམ་གསུམ་པོ་འདི་དག་རྣམ་སྦྱངས་ན།།
དྲང་སྲོང་གསུངས་པའི་ལམ་ནི་ཐོབ་པར་འགྱུར།༡༢།
ལེགས་པར་སྤྱད་པའི་ཚོམས་ཏེ་བདུན་པའོ།། །།
བ་



༄༅། །ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
ལེགས་པར་སྤྱད་པའི་ཚོམས་ཀྱི་འགྲེལ་པ་བཞུགས་སོ།།
༄༅། །ཚུལ་ཁྲིམས་ཀྱི་ངོ་བོ་ཉིད་རབ་ཏུ་བསྟན་པའི་ཕྱིར་རམ། དེའི་རྣམ་གྲངས་
བསྟན་པར་བྱ་བའི་ཕྱིར། ལེགས་པར་སྤྱད་པའི་ཚོམས་བསྟན་པར་བྱ་སྟེ། ལུས་ཀྱི་
ཉེས་པར་སྤྱོད་སྤང་ཞིང་། །ཞེས་བྱ་བ་ལ་སོགས་པ་གསུངས་པ་སྟེ།
ལུས་ཀྱི་ཉེས་པར་སྤྱོད་སྤང་ཞིང་།།
ལུས་ཀྱི་ལེགས་སྤྱད་སྤྱད་པའི་ཕྱིར།།
ལུས་ཀྱི་ཉེས་ཆེན་ལས་བསྲུངས་ན།།
ལུས་ནི་བསྡམ་པ་བྱས་པར་འགྱུར།༡།
ངག་གི་ཉེས་པར་སྤྱོད་སྤང་ཞིང་།།
ངག་གི་ལེགས་སྤྱད་སྤྱད་པའི་ཕྱིར།།
ངག་གི་ཉེས་ཆེན་ལས་བསྲུངས་ན།།
ངག་ནི་བསྡམ་པ་བྱས་པར་འགྱུར།༢།
ཡིད་ཀྱི་ཉེས་པར་སྤྱོད་སྤང་ཞིང་།།
ཡིད་ཀྱི་ལེགས་སྤྱད་སྤྱད་པའི་ཕྱིར།།
ཡིད་ཀྱི་ཉེས་ཆེན་ལས་བསྲུངས་ན།།
ཡིད་ནི་བསྡམ་པ་བྱས་པར་འགྱུར།༣།



40 ཆེད་དུ་བརྗོད་པའི་ཚོམས་ཀྱི་འགྲེལ་པ།
མཉན་དུ་ཡོད་པ་ན་དགེ་སློང་གསུམ་ཞིག་ལྷན་ཅིག་གནས་པ་ལས་གཅིག་ཅིག་
ལུས་ཀྱི་ཉེས་པར་སྤྱོད་པའི་ཁ་ན་མ་ཐོ་བ་ཆེན་པོ་དང་བཅས་པར་གནས་ལ། གཞན་
དག་ཀྱང་ངག་དང་ཡིད་ཀྱི་ཉེས་པར་སྤྱོད་པ་དག་ལ་གནས་ཏེ། དེའི་དབང་དུ་མཛད་
ནས་ཚིགས་སུ་བཅད་པ་གསུམ་གསུངས་པ་ཡིན་ནོ། །གང་གིས་ཤིན་ཏུ་ཉེས་པར་
གྱུར་པ་ནི་ཉེས་པར་སྤྱོད་པ་སྟེ། དྲི་མར་བྱེད་པའི་རྒྱུར་གྱུར་པ་ནི་ཉེས་པར་སྤྱོད་པའོ་
ཞེས་བྱ་བའི་དོན་ཏོ། །དེ་ལས་གཞན་པས་ནི་ལུས་ཉེ་བར་བཅོམ་ཞིང་ཉེས་པར་སྤྱོད་
པ་མ་ཡིན་ནོ།།་་་་་
དེ་ལ་ཉེ་བར་གཟུང་བའི་ལས་ཀྱི་ལམ་ཡང་དག་པར་བླངས་པས་ཉེས་པར་
སྤྱོད་པ་ཡིན་པའམ། ལུས་ཀྱི་བདག་ཉིད་ཅན་ཡིན་ནམ། ལུས་རྒྱུར་གྱུར་པའི་
ཉེས་པར་སྤྱོད་པ་ནི་ལུས་ཀྱི་ཉེས་པར་སྤྱོད་པའི་རྣམ་པར་རིག་བྱེད་མ་ཡིན་པའི་
གཟུགས་ཏེ། དེ་སྤང་ཞིང་དེ་བཟློག་པའི་ཕྱིར་འབད་པས་རྗེས་སུ་མནོས་ཤིག་པའོ།།
ལྡོག་པར་བྱེད་པའི་ཚུལ་གྱིས་ལེགས་པར་སྤྱོད་པའི་ཚུལ་གྱི་རང་བཞིན་སྨྲས་ནས།
འཇུག་པའི་བདག་ཉིད་བསྟན་པའི་ཕྱིར། ལུས་ཀྱི་ལེགས་སྤྱད་སྤྱད་པའི་ཕྱིར། །ཞེས་
བྱ་བ་གསུངས་ཏེ། ལུས་ཀྱི་སྡོམ་པ་དང་ཡང་དག་པར་ལྡན་པར་འགྱུར་བའོ། །སྔར་
གྱི་ཚིགས་སུ་བཅད་པ་ཕྱེད་རྣམ་པར་དབྱེ་བའི་ཕྱིར། ལུས་ཀྱི་ཉེས་ཆེན་ལས་
བསྲུངས་ན། །ཞེས་བྱ་བ་ལ་སོགས་པ་གསུངས་ཏེ། དེ་བཞིན་དུ་ངག་དང་ཡིད་ཀྱི་
ཚིགས་སུ་བཅད་པ་དག་ལ་ཡང་ཅི་རིགས་པར་བརྗོད་པར་བྱའོ།།
ལུས་ཀྱི་ཉེས་པར་སྤྱོད་སྤང་ཞིང་།།
ངག་གི་ཉེས་པར་སྤྱོད་པ་སྤང་།།
ཡིད་ཀྱི་ཉེས་པར་སྤྱོད་སྤང་ཞིང་།།
སྐྱོན་གཞན་ལྡན་པ་གང་ཡིན་སྤང་།༤།



ལེགས་པར་སྤྱད་པའི་ཚོམས་ཀྱི་རྣམ་པར་འགྲེལ་པ། 41
ལུས་ཀྱི་ཉེས་པར་སྤྱོད་སྤང་ཞིང་། །ཞེས་བྱ་བ་ནི་དགེ་སློང་ལྷན་ཅིག་གནས་པ་
གསུམ་པོ་དེ་ཉིད་ཀྱིས་ཆོས་ཀྱི་རྣམ་གྲངས་འདི་ཐོས་པས་ཡང་དག་པའི་འདུ་ཤེས་
སྐྱེས་ཏེ། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །དེ་བཞིན་དུ་མདོར་
བསྡུས་ནས་བཙུན་པ་བདག་ཅིག་གིས་ཆོས་ཀྱི་རྣམ་གྲངས་འདི་ཐོས་པས་ཡུན་རིང་
པོའི་དོན་དུ་འགྱུར་རོ་ཞེས་བྱ་བ་ནས་ཇི་སྲིད་ཚིགས་སུ་བཅད་པ་གསུམ་གསུངས་
སོ༑ ༑ལུས་ཀྱིས་ཉེས་པར་སྤྱོད་པ་ཞེས་བྱ་བ་ནི་སྲོག་གཅོད་པ་ལ་སོགས་པ་རྣམ་
པ་གསུམ་པོ་སྦྱོར་བ་དང་མཇུག་དང་བཅས་པའོ། །སྤང་བ་ནི་དོར་བའོ། །ངག་གི་
ཉེས་པར་སྤྱོད་པ་ཞེས་བྱ་བ་ནི་བརྫུན་དུ་སྨྲ་བ་ལ་སོགས་པ་ངག་གི་ཉེས་པར་སྤྱོད་
པ་བཞིའོ། །ཡིད་ཀྱི་ཉེས་པར་སྤྱོད་པ་ཞེས་བྱ་བ་ནི་བརྣབ་སེམས་ལ་སོགས་པ་རྣམ་
པ་གསུམ་མོ། །གང་གཞན་ཞེས་བྱ་བ་ནི་གང་ཡང་ལས་ཀྱི་ལམ་གཞན་དག་གིས་
བསྡུས་པའི་ཉེས་པར་སྤྱོད་པ་དེ་དག་ཀྱང་སྤང་བར་བྱའོ། །ཅིའི་ཕྱིར་ཞེ་ན། གང་གི་
ཕྱིར་སྐྱོན་ལྡན་ཞེས་བྱ་བ་སྟེ། ཉོན་མོངས་པ་དང་འབྲེལ་ཞིང་ཉོན་མོངས་པ་སློང་བ་
ཉིད་དང་འབྲས་བུ་མི་སྡུག་པ་ཉིད་ཀྱི་ཕྱིར་རོ། །དེ་དག་སྤངས་ནས་ཅི་ཞིག་བྱ་ཞེ་ན།
ལུས་ཀྱི་དགེ་བ་རྣམས་བྱ་ཞིང༌། །ཞེས་བྱ་བ་ལ་སོགས་པ་གསུངས་ཏེ། །
ལུས་ཀྱི་དགེ་བ་རྣམས་བྱ་ཞིང་།།
ངག་གི་དགེ་བ་ཕལ་ཆེན་བྱ།།
ཡིད་ཀྱི་དགེ་བ་རྣམས་བྱ་ཞིང་།།
ཚད་མེད་བཞི་དང་ལྡན་པར་བྱ།༥།
ལུས་ཀྱི་སྲོག་གཅོད་པ་སྤངས་པ་ལ་སོགས་པ་རང་བཞིན་ཅན་གྱི་ལེགས་པར་སྤྱད་
པར་བྱ་བའོ། །ངག་གི་དགེ་བ་ཕལ་ཆེར་བྱ། །ཞེས་བྱ་བ་ནི་ངག་གི་ལེགས་པར་



42 ཆེད་དུ་བརྗོད་པའི་ཚོམས་ཀྱི་འགྲེལ་པ།
སྤྱོད་པ་རྣམ་པ་བཞི་ཡོད་པས་ཕལ་ཆེར་བ་སྟེ་དེ་བྱ་བའོ། །ཡིད་ཀྱིས་ཇི་ཙམ་དང་
ཇི་ལྟ་བུའི་དགེ་བ་བྱ་ཞེ་ན། ཚད་མེད་བཞི་དང་བྲལ་མི་བྱ། །ཞེས་བྱ་བ་གསུངས་
ཏེ༑ སེམས་ཅན་ཚད་མེད་པ་ལ་དམིགས་པའི་ཕྱིར་ཚད་མེད་པ་སྟེ། ལུས་ལ་སོགས་
པའི་ལེགས་པར་སྤྱོད་པ་ནི་སོ་སོར་ངེས་པའི་གང་ཟག་ལ་དམིགས་པས་ན་ཚད་
ཡོད་པའི་ཕྱིར་རོ། བཞི་དང་བྲལ་བ་ནི་འཚེ་བ་དང་བྲལ་བ་སྟེ། མྱ་ངན་ལས་འདས་
པའི་དབྱིངས་སུ་གྱུར་པའོ།།
ཀྱི ་ལུས་ཀྱི་དགེ་བ་རྣམས་བྱ་ཞིང་།། ག ང་
བཤད། ངག་དང་ཡིད་ཀྱིས་བྱས་ན་ནི།།
འདི་དང་ཕ་རོལ་དག་ཏུ་ཡང་།།
རྟག་ཏུ་བདེ་བ་ཐོབ་པར་འགྱུར།༦།
ལྷག་པའི་བསམ་པས་དེ་ལྟར་སྤྱོད་པའི་ཕན་ཡོན་བསྟན་པའི་ཕྱིར། ལུས་ཀྱི་དགེ་
བ་རྣམས་བྱ་ཞིང༌། །ཞེས་བྱ་བ་ལ་སོགས་པ་གསུངས་ཏེ། དེའི་དོན་ནི་བཤད་ཟིན་
ཏོ༑ ༑འདི་དང་ཞེས་བྱ་བ་ནི་མཐོང་བའི་ཆོས་ལ་མྱོང་བར་འགྱུར་བའོ། ཕ་རོལ་དག་
ཏུ་ཡང་ཞེས་བྱ་བ་ནི་འཇིག་རྟེན་ཕ་རོལ་དུ་སྐྱེས་ནས་མྱོང་བར་འགྱུར་བ་ལ་སོགས་
པའི་བདེ་བ་འདིས་འཐོབ་པའོ། །རྟག་ཏུ་བདེ་བ་ཞེས་བྱ་བ་ནི་འདིའི་སྲེད་པ་ཟད་པའི་
བདེ་བ་ནི་རྟག་པ་ཡིན་པའི་ཕྱིར་ཏེ། གང་རྒྱུ་རྟག་པ་དང་མངོན་པར་ལྡན་པ་དེ་ནི་
དག་པའི་འབྲས་བུ་འཐོབ་བོ་ཞེས་བྱ་བའི་ཚུལ་གྱིས་ཏེ། དགེ་སློང་དག་དེ་ནས་དེའི་
རྗེས་སུ་འབྲང་བས་དེ་ཁྱད་པར་དུ་འཐོབ་པར་འགྱུར་བའོ་ཞེས་བྱ་བའོ། །གང་ཞིག་
ལུས་ལ་སོགས་པའི་ཉེས་པར་སྤྱོད་པ་སྤང་བར་ནུས་ཤིང་ལེགས་པར་སྤྱོད་པ་ལ་
རྗེས་སུ་གནས་ཤིང་འགྱུར་བ་གང་ཡིན་པ་དེ་ནི་འཚེ་བ་མེད་པ་ཉིད་དུ་བསྟན་པའི་
ཕྱིར། རྟག་ཏུ་ལུས་ནི་ཞེས་བྱ་བ་ལ་སོགས་པ་གསུངས་ཏེ།



ལེགས་པར་སྤྱད་པའི་ཚོམས་ཀྱི་རྣམ་པར་འགྲེལ་པ། 43
།
བ་
རྟག་ཏུ་ལུས་ནི་བསྡམས་པའི་ཕྱིར།།
ཐུབ་པ་འཚེ་བ་མེད་པ་ཡིན།
དེ ་ནི་འཆི་མེད་གནས་འགྲོ་ཞིང་།།
གང་དུ་སོང་ནའང་མྱ་ངན་མེད།༧།
རྟག་ཏུ་ངག་ནི་བསྡམས་པའི་ཕྱིར།།
ཐུབ་པ་འཚེ་བ་མེད་པ་ཡིན།།
དེ་ནི་འཆི་མེད་གནས་འགྲོ་ཞིང་།།
གང་དུ་སོང་ནའང་མྱ་ངན་མེད།།
རྟག་ཏུ་ཡིད་ནི་བསྡམས་པའི་ཕྱིར།།
ཐུབ་པ་འཚེ་བ་མེད་པ་ཡིན།། ། །
དེ་ནི་འཆི་མེད་གནས་འགྲོ་ཞིང་།།
གང་དུ་སོང་ནའང་མྱ་ངན་མེད། ༄༅།
།
དེ་ནས་མཆོད་སྦྱིན་འདོད་ཅེས་བྱ་བའི་བྲམ་ཟེ་ཞིག་བཅོམ་ལྡན་འདས་གང་ན་བ་
དེར་སོང་སྟེ། ཇི་ཙམ་ན་བཙུན་པ་བདག་ནི་འཚེ་བ་མེད་པའི་མཆོད་སྦྱིན་བགྱིད་
དེ༑ དེ་ཅིའི་སླད་དུ་ཞེ་ན། གང་ཡང་མཆོད་སྦྱིན་ལ་བ་གླང་དང་། མ་ཧེ་དང་མ་ཧེ་མོ་
ལ་སོགས་པ་ཇི་སྲིད་འདི་དག་ཐམས་ཅད་བསད་པས་བདེ་འགྲོར་འགྲོའོ་ཞེས་བྱ་
བ་དེ་ལ་བདག་གློ་བ་མི་ཆེས་ཏེ། ཆོས་ནི་མི་འཚེ་བའི་མཚན་ཉིད་ཅན་ཞེས་བགྱི་
བ་ལགས་སོ་ཞེས་གསོལ་པ་དང་། དེ་ནས་ཚིགས་སུ་བཅད་པ་བཞི་གསུངས་སོ།།
གཞན་དག་ནི་དགེ་སློང་ཤིན་ཏུ་ཟིན་ཅིང་དེས་པ་བཞི་བཅུ་པོ་ནི་གང་ལ་ཡང་འཚེ་



44 ཆེད་དུ་བརྗོད་པའི་ཚོམས་ཀྱི་འགྲེལ་པ། །
བར་མི་བྱེད་ལ། དྲུག་སྡེ་འདི་ནི་རྟག་ཏུ་གཞན་ལ་འཚེ་བར་བྱེད་པས་དེ་ལ་བསྟན་
པ་ཡིན་ནོ་ཞེས་ཟེར་རོ། །རྟག་ཏུ་ལུས་ནི་བསྡམས་པའི་ཕྱིར། །ཞེས་བྱ་བ་ནི་རྒྱུན་
དུ་སོ་སོར་ཐར་པ་དང་། བསམ་གཏན་དང་། ཟག་པ་མེད་པའི་སྡོམ་པས་བསྡམས་
པའི་ལུས་དང་ལྡན་པའི་ཕྱིར་རོ། །ཐུབ་པ་ཞེས་བྱ་བ་ནི་འདོད་ཆགས་དང་བྲལ་བ་
རྣམས་སོ།། །།
འཚེ་བ་མེད་པ་ཡིན་ཞེས་བྱ་བ་ནི་མི་འཚེ་བས་ན་འཚེ་བ་མེད་པ་སྟེ། དབྱིག་
པ་དང་མཚོན་ཆ་ལ་སོགས་པས་གཞན་ལ་མི་འཚེ་བ་ཞེས་བྱ་བའི་དོན་ཏེ། འདིས་
ནི་ཕྱི་རོལ་གྱི་འཚེ་བ་དང་། དེའི་རྒྱུ་དང་བྲལ་བའོ། །དེའི་འབྲས་བུ་ནི། དེ་ནི་འཆི་
མེད་གནས་འགྲོ་ཞིང་། །ཞེས་བྱ་བ་གསུངས་ཏེ། དེ་འཆི་བ་མེད་པའི་གནས་ཞེས་
བྱ་བ་མི་འཆི་བའི་གནས་སོ། །འགྲོ་ཞིང་ཞེས་བྱ་བ་ནི་ཐོབ་པ་སྟེ་མྱ་ངན་ལས་འདས་
པ་ཞེས་བྱ་བའི་དོན་ཏོ། །འབྲས་བུ་དེའི་ཕན་ཡོན་བསྟན་པར་བྱ་བའི་ཕྱིར། གང་
དུ་སོང་ན་མྱ་ངན་མེད། །ཅེས་བྱ་བ་གསུངས་ཏེ། གང་དུ་ཞེས་བྱ་བ་ནི་གནས་སོ།།
སོང་བ་ཞེས་བྱ་བ་ནི་འདས་པར་གྱུར་པ་སྟེ། ཡང་ཀུན་ནས་གདུང་པའི་མྱ་ངན་རྗེས་
སུ་མྱོང་བར་མི་འགྱུར་ཏེ། འཚེ་བ་ཐམས་ཅད་ཤིན་ཏུ་སྤངས་པའི་ཕྱིར་རོ། །ངག་
དང་ཡིད་ལ་ཡང་དེ་བཞིན་བརྗོད་པར་བྱའོ། །ལེགས་པར་སྤྱད་པའི་མཚན་ཉིད་ཐུབ་
པ་འབའ་ཞིག་གི་མ་ཡིན་གྱི། བརྟན་པ་རྣམས་ཀྱི་མཚན་ཉིད་ཀྱང་དེ་ཡིན་ཏེ་དེ་ཉིད་
བསྟན་པའི་ཕྱིར། བརྟན་པ་རྣམས་ཀྱིས་ལུས་བསྡམ་ཞིང་། །ཞེས་བྱ་བ་ལ་སོགས་
པ་གསུངས་ཏེ། །
བརྟན་པ་རྣམས་ཀྱིས་ལུས་བསྡམ་ཞིང་།།
བརྟན་པ་རྣམས་ཀྱིས་ངག་ཀྱང་བསྡམ།།



ལེགས་པར་སྤྱད་པའི་ཚོམས་ཀྱི་རྣམ་པར་འགྲེལ་པ། 45
བརྟན་པ་རྣམས་ཀྱིས་ཡིད་བསྡམ་ཞིང་།།
བརྟན་པས་ཀུན་ཏུ་བསྡམས་བྱས་ན།། རབ་ལགས།:
་ དེ་དག་འཆི་མེད་གནས་འགྲོ་ཞིང་།། :
གང་དུ་སོང་ནའང་མྱ་ངན་མེད།༡༠། ལ ་
བརྟན་པ་ཞེས་བྱ་བ་ནི་མཁས་པ་སྟེ། དེ་ཉིད་ནི་ལུས་ཀྱིས་མ་ཆགས་པ་ལ་བརྟེན་
པའོ། །ངག་ཅེས་བྱ་བ་ནི་ཚིག་གོ །ཀུན་ཏུ་བསྡམ་བྱས་ན་ཞེས་བྱ་བ་ནི་གང་ཡང་རེ་
རེ་ཞིག་སྡོམ་པ་དེ་ནི་བརྟན་པ་ཡིན་ལ། །གང་གཉིས་སྡོམ་པ་དེ་ནི་ཤིན་དུ་བརྟན་པ་
ནི་གཙུག་གི་ནོར་བུའོ། །དེ་དག་འགྲོ་བར་འགྱུར་བ་ནི་རིམ་པ་ཇི་ལྟ་བ་བཞིན་དུ་ཉན་
ཐོས་དང་རང་སངས་རྒྱས་སུ་གྱུར་ཅིང་དམ་པའི་ཐར་པའི་གྲོང་ཁྱེར་དུ་འཇུག་པར་
འགྱུར་ཏེ། ཆུང་ངུ་དང་འབྲིང་དང་ཆེན་པོའི་ཚོགས་ལ་གནས་པའི་ཕྱིར་རོ། །གང་
ཐུབ་པ་དང་བརྟན་པ་དེའི་མཚན་ཉིད་དང་། སྡོམ་པ་བཤད་ནས་དེ་ཇི་ལྟ་བུ་ཡིན་ཞེ་
ན། ལུས་ཀྱི་སྡོམ་པ་ཞེས་བྱ་བ་ལ་སོགས་པ་གསུངས་ཏེ། །
ལུས་ཀྱི་སྡོམ་པ་ལེགས་པ་སྟེ།། །།
ངག་གི་སྡོམ་པ་ལེགས་པ་ཡིན་།།
ཡིད་ཀྱི་སྡོམ་པའང་ལེགས་པ་སྟེ།། །།
ཐམས་ཅད་དུ་ནི་སྡོམ་པ་ལེགས།།
ཀུན་ཏུ་བསྡམས་པའི་དགེ་སློང་ནི།།
སྡུག་བསྔལ་ཀུན་ལས་རྣམ་པར་འགྲོལ།༡༡།
ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པའི་ཉན་ཐོས་རྣམས་ཉོན་མོངས་
པ་ལ་འདུན་ཅིང་སྡིག་པ་རྣམས་ཉེ་བར་སྩོགས་ཏེ་དགེ་བའི་བྱ་བ་རྣམས་ལ་ནི་ཤིན་



46 ཆེད་དུ་བརྗོད་པའི་ཚོམས་ཀྱི་འགྲེལ་པ།
ས་
ཏུ་བརྩོན་པས་མི་འཇུག་སྟེ། དགེ་བའི་ཕྱོགས་ཅུང་ཟད་ཙམ་གྱིས་མགུ་བར་འགྱུར་
བས་ན་དེའི་དབང་དུ་མཛད་དེ། བཅོམ་ལྡན་འདས་ཀྱིས་སོ་སོར་ཐར་པའི་ཚིགས་
སུ་བཅད་པ་གསུམ་གསུངས་ཏེ། དེ་ལ། སྡིག་པ་ཐམས་ཅད་མི་བྱ་སྟེ། །ཞེས་བྱ་བའི་
དོན་དེ་དང་འབྲེལ་བས་སྡིག་པའི་ཚོམས་སུ་བཤད་དེ། གཉིས་པ་ནི་འདིར་བཤད་
དོ༑ །གཞན་དག་ནི་དགེ་སློང་ལྔ་ལས་བརྩམས་པ་ཡིན་ནོ་ཞེས་ཟེར་རོ། །ལུས་ཀྱི་
སྡོམ་པ་ཞེས་བྱ་བ་ནི་བསྡམས་པའོ། །ལེགས་པ་སྟེ་ཞེས་བྱ་བ་ནི་བསྔགས་པ་སྟེ།
ཚེ་འདིར་གྲགས་པའི་འབྲས་བུ་ཉིད་དང་། ཕ་རོལ་དུ་མངོན་པར་འདོད་པར་སྨིན་
པའི་འབྲས་བུ་ཉིད་དང་། །བྲལ་བའི་འབྲས་བུ་ཉིད་ཀྱིས་ན་ལེགས་པ་སྟེ། གང་འདི་
ལུས་ཀྱི་སྡོམ་པ་དེ་ནི་ལེགས་པའི་དངོས་པོར་ཤེས་པར་བྱའོ་ཞེས་པའོ།།
ཐམས་ཅད་དུ་ནི་སྡོམ་པ་ལེགས། །ཞེས་བྱ་བ་ཡང་ཅིའི་ཕྱིར་ཞེ་ན། ཀུན་ཏུ་
བསྡམས་པའི་དགེ་སློང་ནི། །ཞེས་བྱ་བ་ལ་སོགས་པ་གསུངས་ཏེ། གང་གི་ཕྱིར་
གང་ལ་ལ་ལུས་ལ་སོགས་པ་ཀུན་ཏུ་བསྡམས་པས་གནས་པ་དེ་ནི་བར་ཆད་མེད་
པར་ལམ་བསྒོམས་པའི་སྟོབས་ཀྱིས་མྱུར་དུ་ཉོན་མོངས་པ་ཞི་བར་འགྱུར་ཏེ། དེ་
མེད་ཅིང་བཅོམ་པས་ན་དགེ་སློང་སྟེ། ལྷག་མ་དང་བཅས་པའི་མྱ་ངན་ལས་འདས་
པ་ཐོབ་ནས་ལྷག་མ་མེད་པའི་མྱ་ངན་ལས་འདས་པའི་དབྱིངས་ཐོབ་སྟེ། སྡུག་
བསྔལ་ཐམས་ཅད་ལས་རབ་ཏུ་གྲོལ་ཞིང་སྡུག་བསྔལ་མ་ལུས་པ་ལས་བསྐལ་པའི་
ཕྱིར་རོ། །སྡོམ་པ་དང་ནི་ལམ་དུ་འབྲེལ་ལ། དེ་དང་འབྲེལ་པས་སྡུག་བསྔལ་ཐམས་
ཅད་གྲོལ་བར་འགྱུར་རོ་ཞེས་བསྟན་པའི་ཕྱིར། ངག་རྣམས་བསྲུང་ཞིང་ཞེས་བྱ་བ་
ལ་སོགས་པ་གསུངས་ཏེ།



ལེགས་པར་སྤྱད་པའི་ཚོམས་ཀྱི་རྣམ་པར་འགྲེལ་པ། 47
ངག་རྣམས་བསྲུང་ཞིང་ཡིད་རྣམས་ལེགས་བསྡམས་ཏེ།།
ལུས་ཀྱི་མི་དགེ་བ་དག་སྤྱད་མི་བྱ།།
ལས་ལམ་གསུམ་པོ་འདི་དག་རྣམ་སྦྱངས་ན།།
དྲང་སྲོང་གསུངས་པའི་ལམ་ནི་ཐོབ་པར་འགྱུར།༡༢།
ལེགས་པར་སྤྱད་པའི་ཚོམས་ཏེ་བདུན་པའོ།། །།
ངག་རྗེས་སུ་བསྲུང་བའི་ངང་ཚུལ་ཅན་འདི་ནི་ངག་གི་སྡོམ་པས་བསྡམས་པ་ཞེས་
བྱ་བའི་དོན་ཏེ། ངག་རྗེས་སུ་བསྲུང་བའོ། །དེ་ཡང་བསྡམ་པའི་སྒྲའི་དོན་ནམ། ངེས་
པར་བརྟགས་ཏེ་མི་དགེ་བ་མི་བྱ་བ་སྟེ། མི་དགེ་བ་དེ་ལས་ལྡོག་པའི་ཚུལ་ཅན་ནི་
སྡོམ་པའོ། །ཅི་ལྡོག་པ་ཙམ་གྱིས་ལམ་ལ་གནས་སམ་མ་ཡིན་ཞེ་ན། ལས་ལམ་
གསུམ་པོ་འདི་དག་རྣམ་སྦྱངས་ན། །ཞེས་བྱ་བ་གསུངས་ཏེ། སྔར་བཤད་པའི་ལུས་
ལ་སོགས་པའི་ལས་ཀྱི་དགེ་བ་ལ་སོགས་པའི་ལམ་གྱི་ཚོགས་ལ་བསླབ་པས་དྲི་
མ་མེད་པར་བྱ་བ་སྟེ། གསུམ་པོ་དེ་ལས་གཞན་པའི་ལས་ཀྱི་ལམ་མི་སྲིད་པར་
བསྟན་པ་ཡིན་ནོ། །དྲང་སྲོང་གསུངས་པའི་ཞེས་བྱ་བ་ནི་སངས་རྒྱས་ཀྱི་བསྟན་པ་
འཕགས་པའི་ལམ་ཞེས་བྱ་བའི་དོན་དེ་ནི་དེའི་གཅིག་པུར་གྱུར་པ་སྟེ། དེ་ཡང་དགེ་
སློང་གང་དག་འཕགས་པའི་ཤེས་རབ་ཀྱི་སྤང་བར་བྱའོ་ཞེས་མདོ་ལས་གསུངས་
པས་སོ། །ལམ་ནི་འཐོབ་པར་འགྱུར་ཞེས་བྱ་བ་ཉོན་མོངས་པའི་གཉེན་པོ་ཀུན་ཏུ་
བསྒྲུབ་པར་གྱུར་བའོ། །ལེགས་པར་སྤྱད་པའི་ཚོམས་ཏེ་བདུན་པའི་རྣམ་པར་འགྲེལ་
པ་རྫོགས་སོ།། །།



༄༅།།ཆེད་དུ་བརྗོད་པའི་ཚོམས་ལས་ཚིག་གི་ཚོམས་
ཞེས་བྱ་བ་བཞུགས་སོ།།
གང་དག་བྱས་བཞིན་མ་བྱས་ཟེར་བ་དང༌།།
བརྫུན་དུ་སྨྲ་བ་དམྱལ་བར་འགྲོ་བར་འགྱུར།།
མི་དེ་གཉིས་ཀ་འདྲ་བ་ཕ་རོལ་ཏུ།
སོང་ནས་དམན་པའི་ཆོས་དང་ལྡན་པར་འགྱུར།༡།
སྐྱེས་བུ་སྐྱེས་པའི་ཁ་ནས་ནི།།
ཚིག་ངན་སྨྲ་བར་བྱེད་པ་ཡི། །
ཚིག་གི་སྟ་རེ་སྐྱེས་གྱུར་ནས།།
བདག་ཉིད་གཅོད་པར་བྱེད་པར་འགྱུར།༢།།
གང་ཞིག་སྨད་འོས་སྐྱེ་བོ་བསྟོད་བྱེད་དང་།།
བསྟོད་འོས་སྐྱེ་བོ་རྣམ་པར་སྨད་བྱེད་པ།། ་
དེ་ནི་ཁ་ཡིས་འཐབ་ཀྲོལ་ཀུན་གསོག་ཅིང་།།
འཐབ་ཀྲོལ་ཅན་གང་དེས་ནི་བདེ་མི་འཐོབ།༣།



50 ཆེད་དུ་བརྗོད་པའི་ཚོམས་ཀྱི་འགྲེལ་པ།
གང་འདིར་ཆོ་ལོས་རང་ནོར་འཕམ་བྱེད་པ།། །
འཐབ་ཀྲོལ་དེ་ནི་ཅུང་ཟད་ཙམ་དུ་ཟད།།
གང་ཞིག་བདེ་བར་གཤེགས་ལ་ཡིད་འཁྲུག་པ།།
དེ་འདིར་འཐབ་ཀྲོལ་ཤིན་ཏུ་ཆེན་པོ་ཡིན།༤།
ངག་ཡིད་འཕགས་པས་སྨད་པའི་སྡིག་བསྟེན་ན།།
བྱེ་བར་ཆུ་བུར་ཅན་དང་སྟོང་ཕྲག་ནི།།
བཞི་བཅུ་གཅིག་ཏུ་ཆུ་བུར་རྡོལ་བ་ཡི། །
སེམས་ཅན་དམྱལ་བ་རྣམས་སུ་འགྲོ་བར་འགྱུར། ༥།
སྡིག་པའི་སེམས་ཀྱིས་མ་ཉེས་སྐྱོན་བརྗོད་པ།།
བདག་ཉིད་གསད་ཕྱིར་དམྱལ་བ་སྤེལ་བར་ཟད།།
སྟོབས་ལྡན་ཉེས་པ་དག་ནི་བཟོད་བྱེད་ཅིང་།།
དེ་ལ་སེམས་ཀྱང་འཁྲུག་པར་མི་བྱེད་དོ། ༦།
བསམ་བརླག་གང་ཞིག་སྡིག་ཅན་གྱི།
ལྟ་ལ་བརྟེན་ནས་འཕགས་པ་ནི།
དགྲ་བཅོམ་ཆོས་ཀྱིས་འཚོ་བ་དང་།།
བསྟན་པ་སྤོང་བར་བྱེད་པ་དག །
།
།
ན་



ཚིག་གི་ཚོམས། 51
སྨྲིག་མ་འབྲུ་ཆགས་ལྟ་བུར་ནི།། ལ
དེ་ནི་རང་གི་འབྲས་བུས་གསོད།༧།
ན་
།
ཚིག་བཟང་ཁོ་ན་སྨྲ་བྱ་ཡི།།
སྡིག་པ་ཅན་དག་སྨྲ་མི་བྱ།།
སྡིག་ཅན་གདུང་བྱེད་སྨྲ་བ་བས།།
ཚིག་བཟང་སྨྲ་བར་བྱེད་པ་རུང་།ར།
།།
།
བྱིས་པ་སྡིག་ཅན་སྨྲ་བྱེད་པ།།
སྨྲ་བའི་ཚེ་ན་འཆིང་འགྱུར་ལ།།
གལ་ཏེ་སྨྲ་ན་གཞན་སྤོང་བ།།
དེ་དག་འཕགས་པ་མི་གསུང་ངོ༌།༩།
།
དགེ་སློང་དག་ནི་བསྡམས་པ་དང༌།།
དལ་བུས་སྨྲ་ཞིང་རློམ་པ་མེད།།
གང་ཞིག་ཆོས་ལྡན་དོན་སྟོན་པ།།
དེ་ནི་སྙན་པར་སྨྲ་བ་ཡིན།༡༠།
ལེགས་པར་སྨྲ་བ་མཆོག་ཅེས་འཕགས་པ་གསུང་།།
སྙན་སྨྲ་མི་སྙན་མ་ཡིན་དེ་གཉིས་པ།།



52 ཆེད་དུ་བརྗོད་པའི་ཚོམས་ཀྱི་འགྲེལ་པ།
བདེན་སྨྲ་རྫུན་པ་མ་ཡིན་དེ་གསུམ་པ།།
ཆོས་སྨྲ་ཕལ་པ་མ་ཡིན་བཞི་པ་དེའོ།༡༡།
ཚིག་དེ་རྣམས་ནི་སྨྲ་བྱ་ཞིང་།།
གང་གིས་བདག་ཀྱང་མི་གདུང་ལ།། །
ཕ་རོལ་ལ་ཡང་གནོད་མེད་པའི། །
ཚིག་དེ་ལེགས་པར་སྨྲ་བར་བྱ།༡༢།
གང་གིས་མངོན་པར་དགའ་འགྱུར་ཞིང་།།
གང་གིས་སྡིག་པ་མི་སྐྱེད་དང༌། །
སྨྲས་པས་ཕ་རོལ་དགའ་འགྱུར་བའི།།
སྙན་ཚིག་ཁོ་ན་སྨྲ་བར་བྱ།༡༣། །
བདེན་པའི་ཚིག་ནི་བདུད་རྩི་སྟེ།།
བདེན་པའི་ཚིག་ནི་བླ་མེད་ཡིན།།
དོན་དང་ཆོས་ལ་རབ་གནས་པ།། །
བདེན་པ་ཡིན་ཞེས་དམ་པ་གསུངས།༡༤ །



ཚིག་གི་ཚོམས། 53
སྡུག་བསྔལ་ཐམས་ཅད་སྤང་བའི་ཕྱིར།།
སངས་རྒྱས་ཀྱིས་ནི་གསུངས་ཚིག་གང༌།།
བདེན་པ་མྱ་ངན་འདས་འགྲོ་བའི།།
ཚིག་དེ་བླ་ན་མེད་པ་ཡིན།༡༥། །
ཚིག་གི་ཚོམས་ཏེ་བརྒྱད་པའོ།། །།



༄༅། །ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
ཚིག་གི་ཚོམས་ཀྱི་འགྲེལ་པ་བཞུགས་སོ།། ན་
༄༅། །ཚུལ་ཁྲིམས་ཀྱི་ཚོམས་སུ་ལུས་ལ་སོགས་པའི་ཉེས་པ་སྤྱོད་པ་ལས་ལྡོག་
པའི་བསྔགས་པ་སྤྱིར་བསྟན་ན་དེ་ཅི་ཐམས་ཅད་ལ་ཀུན་ཏུ་ལྡོག་པར་བྱ་བ་ཡིན་
ནམ་ཞེ་ན། །མ་ཡིན་ཏེ་སྨྲས་པ། དེ་ལྟ་མོད་ཀྱི་ཁྱད་པར་དུ་ངག་གི་ཉེས་པར་སྤྱོད་པ་
ཡིན་པས་འདི་ལྟར་དེ་ཙམ་གྱིས་དགེ་འདུན་གྱི་འཁོར་ལོའི་དབྱེན་བྱས་པ་ལས་ལྟུང་
བ་ཐོབ་པར་འགྱུར་བའི་ཕྱིར་ཏེ། དེས་ན་དེ་ཉིད་སྨྲས་པ། གང་དག་བྱས་བཞིན་མ་
བྱས་ཞེས་བྱ་བ་ལ་སོགས་པའོ།། །
གང་དག་བྱས་བཞིན་མ་བྱས་ཟེར་བ་དང་།།
བརྫུན་དུ་སྨྲ་བ་དམྱལ་བར་འགྲོ་བར་འགྱུར།།
མི་དེ་གཉིས་ཀ་འདྲ་བ་ཕ་རོལ་ཏུ།
།
སོང་ནས་དམན་པའི་ཆོས་དང་ལྡན་པར་འགྱུར།༡།
མཉན་ཡོད་ན་མུ་སྟེགས་ཅན་གཞན་གྱིས་བསྐུལ་ཏེ། ཙན་ཙ་ཞེས་བྱ་བའི་བྲམ་
ཟེའི་བུ་མོ་ཤིན་ཏུ་ཡིད་དུ་འོང་ཞིང་བལྟ་ན་སྡུག་པ་ཞིག་གཞོང་པ་དཀུའི་ཕྱོགས་
སུ་བཅིངས་ཏེ། བཅོམ་ལྡན་འདས་འཁོར་མང་པོའི་ནང་དུ་ཆོས་སྟོན་པའི་ཐད་དུ་
འོངས་ཏེ་སྨྲས་པ། སྐད་ཤིན་ཏུ་ཆགས་པ་དང་ཡིད་དུ་འོང་ཞིང་སྙན་པས་བདག་
སྦྲུམ་པར་བྱས་སོ་ཞེས་བྱས་ཏེ། ད་ཁྱོད་ཀྱིས་ཆོས་ཤོད་ཅིག་ཅེས་སྨྲས་སོ། །བཅོམ་



56 ཆེད་དུ་བརྗོད་པའི་ཚོམས་ཀྱི་འགྲེལ་པ།
ལྡན་འདས་ཀྱིས། བརྫུན་དུ་སྨྲ་བ་དམྱལ་བར་འགྲོ་བར་འགྱུར། །ཞེས་བཀའ་སྩལ་
ཏོ༑ །དེས་གསོལ་པ་ཡང་གང་ཞིག་བྱས་ནས་མི་སྨྲ་བ་དེ་ཅིར་འགྱུར་ཞེས་པ་དང་།
བཅོམ་ལྡན་འདས་ཀྱིས། གང་དག་བྱས་བཞིན་མ་བྱས་ཟེར་བ་དང༌། །ཞེས་བྱ་བ་ལ་
སོགས་པ་བཀའ་སྩལ་ཏོ། །དེའི་འོག་ཏུ་བརྒྱ་བྱིན་གྱིས་བྱི་བ་ཞིག་ཏུ་སྤྲུལ་ཏེ། དེས་
གཞོང་པ་བཅིངས་པའི་སྐུད་པ་བཅད་ནས་སྐྱེ་བོའི་ཚོགས་ཆེན་པོའི་མངོན་སུམ་དུ་
ལྟུང་བར་བྱས་སོ། །དེ་ཡང་ས་གས་པའི་ནང་དུ་ཞུགས་ཏེ། མནར་མེད་པའི་དམྱལ་
བའི་མེ་རབ་ཏུ་འབར་ཞིང་དྲག་པའི་ནང་དུ་སོང་ངོ༌། །བརྫུན་ཞེས་བྱ་བ་ནི་མ་ཡིན་
བཞིན་དུ་སྨྲ་བ་སྟེ། མེད་པའི་སྐྱོན་བརྗོད་པ་ཞེས་བྱ་བའི་དོན་ཏོ། །དམྱལ་བར་
འགྲོ་བར་འགྱུར་ཞེས་བྱ་བ་ལས་ཀྱི་ཞིང་གི་གནས་ཇི་ལྟ་བ་བཞིན་དུ་ཡང་སོས་ལ་
སོགས་པར་འགྲུབ་པར་འགྱུར་རོ།། དེ ་ བས་
གང་དག་བྱས་བཞིན་མ་བྱས་ཟེར་བ་དང༌། །ཞེས་བྱ་བ་ནི་གང་ཡང་སྡིག་པ་
བྱས་ནས་རྣམ་པར་སྦེད་པར་བྱེད་པ་གཞན་གྱིས་དྲིས་ན་ཡང་དེ་ཚོགས་ཀྱི་ནང་དུ་
ཤེས་ཤིང་དྲན་པར་གྱུར་ཀྱང་མི་བརྗོད་དེ། བདག་གིས་ནི་དེ་ལྟར་མ་བྱས་སོ་ཞེས་
སྨྲ་བའོ། །དེ་ཡང་དམྱལ་བར་འགྲོ་བར་འགྱུར་རོ་ཞེས་བྱ་བ་ནི་དང་གི་སྒྲའོ། །ཅིའི་
ཕྱིར་གཉི་ག་ཡང་དམྱལ་བར་འགྲོ་བར་འགྱུར་ཞེ་ན། སྨྲས་པ། གཉི་ག་ཞེས་བྱ་བ་
སྟེ༑ གང་དག་བདག་ཉིད་བཞིན་ལ་ཚིག་ངན་པ་བརྗོད་པ་སྟེ། གང་ཡང་མི་རིགས་
པའི་ཚིག་སྨྲ་བ་དང་། དེ་ལྟར་བདག་ནི་བྱེད་པ་མ་ཡིན་ནོ་ཞེས་སྨྲ་བ་འདི་གཉི་ག་སྟེ།།
འདི་ལྟར་དམན་པའི་ཆོས་ཞེས་བྱ་བ་དེ་འདིར་བལྟ་བར་བྱའོ། །སོང་ནས་ཞེས་བྱ་
བ་ནི་འཇིག་རྟེན་འདི་ནས་ཤི་འཕོས་ནས་འཇིག་རྟེན་གཞན་དུ་འགྲོ་བའོ། །འདྲ་བར་
ཞེས་བྱ་བ་ནི་མཉམ་པར་དམྱལ་བ་ལ་སོགས་པར་སྐྱེ་བར་འགྱུར་བའོ། །ཅི་ཞིག་



ཚིག་གི་ཚོམས་ཀྱི་རྣམ་པར་འགྲེལ་པ། 57
ཡིན་ཞེ་ན། སྨྲས་པ། དམན་པའི་ཆོས་ཞེས་བྱ་བ་ཡིན་ཏེ། གང་གི་ཕྱིར་འདི་ལྟར་
སྨད་པར་བྱ་བ་སྤྱད་ཅིང༌། ངན་པའི་ལས་བརྫུན་དུ་སྨྲ་བ་བྱས་པས་སོ་ཞེས་དགོངས་
སོ༑ ༑མི་དེ་ཞེས་བྱ་བ་ནི་སེམས་ཅན་ནོ།།
གང་དུ་དེ་ལྟར་རྗེས་སུ་འགྲོ་བ་ཡིན་ཞེ་ན། སྨྲས་པ། ཕ་རོལ་ཏུ་ཕྱིན་ཞེས་བྱ་
བ་མཁས་པ་རྣམས་ལ་སྟེ། དེ་དག་ནི་སྐྱེ་བ་ཐམས་ཅད་ཀྱི་གཙོ་བོར་གྱུར་པ་ཞེས་
བྱ་བའི་དོན་ཏོ། །ཡང་ན་ཅི་མཐོང་བའི་ཆོས་ཉིད་ལ་དམན་པའི་རྗེས་སུ་བརྗོད་པར་
བྱ་བའམ་ཞེ་ན། མ་ཡིན་ཏེ། སྨྲས་པ། འོན་ཀྱང་ཕ་རོལ་དུ་ཞེས་བྱ་བ་འཇིག་རྟེན་
ཕ་རོལ་གྱི་ཆེད་དུ་འདི་ལྟར་ངན་པར་སྤྱོད་པ་བྱས་པར་གྱུར་ན་ཡང་སྐྱེ་བོའི་ཚོགས་
ཆེན་པོའི་ནང་དུ་མི་སྟོན་པས་དེས་ལེགས་པར་སྦྱོད་པ་ཡིན་ནོ་ཞེས་འཇིག་རྟེན་དུ་
བསྔགས་པར་འགྱུར་གྱི། འཇིག་རྟེན་ཕ་རོལ་དུ་ནི་མ་ཡིན་ཏེ། སྤྱོད་པ་དང་མཐུན་པ་
ཉིད་དུ་དེར་འབྲས་བུར་འབྱུང་བ་ཡིན་པའི་ཕྱིར་སོང་ནས་ཞེས་བྱ་བ་དང་འདིར་སྦྱར་
བར་བྱ་སྟེ། འདི་ནས་སོང་ནས་འཇིག་རྟེན་ཕ་རོལ་དུ་ཞེས་བྱ་བའི་དོན་ཏོ། །ཚིག་གི་
རྟེན་ལྕེ་དེ་ཡང་ངག་གིས་ཉེས་པར་སྤྱོད་པའི་རྒྱུར་གྱུར་པ་ཡིན་པས་སྨད་པ་ཡིན་ཏེ།
ཅིའི་ཕྱིར་ཞེ་ན། སྐྱེས་བུ་སྐྱེས་པའི་ཁ་ནས་ནི། །ཞེས་བྱ་བ་ལ་སོགས་པ་སྨོས་སོ།།
སྐྱེས་བུ་སྐྱེས་པའི་ཁ་ནས་ནི།།
ཚིག་ངན་སྨྲ་བར་བྱེད་པ་ཡི།།
ཚིག་གི་སྟ་རེ་སྐྱེས་གྱུར་ནས།། །
བདག་ཉིད་གཅོད་པར་བྱེད་པར་འགྱུར།༢། །
ཀོ་ཀ་ལི་ཀ་ཞེས་བྱ་བའི་དགེ་སློང་ལྷ་སྦྱིན་ཚོགས་པ་ཡོན་ཏན་ཡང་དག་པར་བླངས་
པ་ལ་སོགས་པ་སྤོང་བར་བྱེད་ཅིང་འོད་མའི་ཚལ་ན་གནས་ཏེ། འོད་མའི་ཚལ་དེའི་



58 ཆེད་དུ་བརྗོད་པའི་ཚོམས་ཀྱི་འགྲེལ་པ།
བྲམ་ཟེ་དང་ཁྱིམ་བདག་དད་པ་རྣམས་མ་དད་པར་བྱེད་ཅིང་འདུག་གོ །ཇི་ཙམ་ན་
དེར་ཤཱ་རིའི་བུ་དང་མོང་གལ་གྱི་བུ་གཉིས་འོངས་པར་གྱུར་ཏོ། །དེ་གཉིས་ཀྱིས་
འདི་ལྟར་ཡིད་དམ་བཅས་ཏེ། ཉིན་རེ་ཞིང་སེམས་ཅན་གཅིག་ངན་སོང་ལས་མ་བྱུང་
བར་བདག་ཅག་གིས་ཟན་མི་བཟའོ་ཞེས་རྒྱ་ཆེར་ཏེ། དེས་ལུང་ཕོག་པའི་མཐུས་
གཞན་ཞིག་ལྷའི་འཇིག་རྟེན་དུ་སྐྱེས་ཏེ། དེ་རྫུ་འཕྲུལ་གྱིས་འོད་མའི་ཚལ་དུ་འོངས་
ནས་སྨྲས་པ། ཇི་ལྟར་ཉན་ཐོས་ཆེན་པོ་འདི་གཉིས་ལ་བསྙེན་བཀུར་མི་བྱེད་ཅེས་
དད་པ་སྐྱེད་དོ། །དེ་ནས་དེ་དག་ཁྲོས་ཏེ། ཀོ་ཀ་ལི་ཀ་ལ་ཇི་ལྟར་ཁྱོད་ཀྱིས་དོན་འདི་
ལྟ་བུ་བདག་ལ་མ་བརྗོད་ཅེས་སྨྲས་སོ།།
དེ་ཕྲག་དོག་གིས་རབ་ཏུ་གདུངས་ཏེ་དེ་གཉིས་ཀྱི་སྐྱོན་ཚོལ་བ་མཆོག་ཏུ་
བྱེད་པར་གྱུར་པ་དང༌། ཇི་ཙམ་ན་ཕུག་ཅིག་ཏུ་དེ་གཉིས་བསམ་གཏན་གྱི་ཕྱིར་
ཞུགས་པར་གྱུར་ཏོ། །སྐྱེས་བུ་གཉིས་ཤིག་དང་བུད་མེད་གཅིག་ཀྱང་སྟོན་ཀའི་ཆར་
འབབ་པས་ཉེན་ཏེ། དེ་ཉིད་དུ་ཞུགས་སོ། །སྐྱེས་བུ་ཀཉིས་ནི་སྔར་སོང་ལ་བུད་མེད་
ནི་ཕྱིས་བྱུང་བས་སྐྱེས་བུ་དེ་གཉིས་ཀྱིས་ཉེ་བར་ལོངས་སྤྱོད་པའི་མཚན་མ་མཐོང་
ནས། ཀོ་ཀ་ལི་ཀས་འཕགས་པ་དེ་གཉིས་ལ་སྡིག་པ་བྱེད་པ་ཡིན་ནོ་ཞེས་ཚིག་ངན་
པ་སྨྲས་སོ། །བཅོམ་ལྡན་འདས་ཀྱིས་བཀའ་སྩལ་པ། ཀོ་ཀ་ལི་ཀ་ཤཱ་རིའི་བུ་དང་
མོང་གལ་གྱི་བུ་གཉིས་ལ་ནི་མངོན་པར་མ་དད་པ་མ་བསྐྱེད་ཅིག །དེ་དག་ནི་ཉེ་བ་
ན་གནས་པ་ཡིན་ལ། དེ་གཉིས་ནི་དེས་ཤིང་ཚངས་པ་མཚུངས་པར་སྤྱོད་པ་ཡིན་
ཏེ༑ ཡུན་རིང་པོར་གནོད་པར་འགྱུར་རོ་ཞེས་གསུངས་སོ། །འདི་ལྟར་ཡང་བཅོམ་
ལྡན་འདས་ཀྱིས་བདག་ལ་དད་པར་བྱས་པ་དང་། ཡིད་ཆེས་པར་བྱས་ཀྱང་བཅོམ་
ལྡན་འདས་ཀྱིས་བདག་ལ་སྡིག་པ་འདོད་པ་ཡིན་ནོ་ཞེས་སྨྲས་སོ་ཞེས་ཟེར་རོ། །དེ་



ཚིག་གི་ཚོམས་ཀྱི་རྣམ་པར་འགྲེལ་པ། 59
མ་ཐག་ཏུ་ཡུངས་ཀར་ཙམ་དང་མོན་སྲན་སྡེའུ་ཙམ་དང་། སྲན་མ་ཙམ་དང༌། རྒྱ་
ཤུག་གི་ཚི་གུ་ཙམ་དང་། བིལ་བའི་འབྲས་བུ་ཙམ་དང་ག་བིད་ཏེ་ཙམ་གྱི་འབྲུམ་བུ་
རྣམས་ཀྱིས་ལུས་ལ་ཁྱབ་པར་གྱུར་ནས་ཇི་ཙམ་ན་དམྱལ་བ་པདྨ་ཆེན་པོ་ལྟར་གས་
པར་སྐྱེས་ཏེ། དེའི་ཕྱིར་ཚིགས་སུ་བཅད་པ་གསུམ་གསུངས་སོ།། །
འདིར་ཁ་ཅིག་ནི་དེ་ལྟར་དགེ་སློང་ཨར་གི་ཀ་ཞེས་བྱ་བ་དུས་ཇི་ལྟ་བ་བཞིན་
དུ་འོངས་ཏེ། བཅོམ་ལྡན་འདས་ལ་གནོད་སེམས་ཤིན་ཏུ་དྲག་པོ་སྐྱེད་པར་གྱུར་ཏོ།།
བཅོམ་ལྡན་འདས་ཀྱིས་ཀྱང་དེ་ཉི་མ་བདུན་ལ་ཤི་འཕོས་ནས་དམྱལ་བར་སྐྱེ་བར་
འགྱུར་རོ་ཞེས་ལུང་བསྟན་ཏོ། །རྒྱལ་པོ་གསལ་རྒྱལ་གྱིས་ཀྱང་ཐོས་ཏེ་རང་གི་ཡུལ་
ནས་སྤྲུགས་སོ། །དེ་ལྟར་གྲོང་ཁྱེར་ཆེན་པོ་དྲུག་དང་། ཤིང་དྲུང་ལ་སོགས་པར་དེའི་
ལྷ་རྣམས་དང་། ཝ་རྣམས་ཀྱིས་ཀྱང་གནས་རྙེད་པ་ཡིན་ན་བདག་གིས་ནི་འཛམ་
བུའི་གླིང་དུ་སྐབས་མ་རྙེད་དོ་ཞེས་ཁྲག་དྲོན་པོར་སྐྱུགས་ཏེ་མནར་མེད་པར་སྐྱེས་
པ་དེའི་དབང་དུ་མཛད་ནས་འདི་གསུངས་སོ། །སྐྱེས་བུའི་སྐྱེས་པའི་ཞེས་བྱ་བ་ནི་
སེམས་མེད་པ་དང་མ་སྐྱེས་པ་རྣམས་ལ་ནི་ལས་ཀྱིས་འཕངས་པ་ལ་སོགས་པ་མི་
སྲིད་པའི་ཕྱིར་ཏེ། ད་ལྟར་འབྱུང་བའི་འབྲས་བུ་ལྔ་ལེན་པ་ཡིན་ནོ་ཞེས་ལུང་ལས་
འབྱུང་བའི་ཕྱིར་རོ། །སྟ་རེ་ནི་ཤིང་ལ་སོགས་པ་གཅོད་པའི་ཆ་བྱད་དེ། དེ་དང་ཆོས་
མཐུན་པ་ཡིན་པའི་ཕྱིར་ལྕེ་ལ་དེ་སྐད་ཅེས་བརྗོད་དོ། །ཁ་ནས་སྐྱེས་གྱུར་ནས་ཞེས་
བྱ་བ་ནི་སྡིག་པ་བྱེད་པ་ཁ་ལས་སྐྱེས་པ་ཡིན་ནོ།།
ཇི་ལྟར་ཞེ་ན། ལྕེ་སྟ་རེ་ལྟ་བུ་ལས་གང་ཞིག་བདག་ཉིད་གཅོད་པར་བྱེད་པར་
འགྱུར་བའི་ཚིག་ཅེས་བྱ་བ་ཚིག་གང་ཞིག་གི་གནས་སུ་གྱུར་པ་ནི་ལྕེ་ཡིན་ལ། དེས་
འདི་ལྟར་བདག་ཉིད་འཇིག་པར་བྱེད་པ་ཡིན་ཏེ། ཤིང་མཁན་གྱིས་ཤིང་ལ་སྟ་རེས་



60 ཆེད་དུ་བརྗོད་པའི་ཚོམས་ཀྱི་འགྲེལ་པ།
བྱ་བ་བྱེད་པ་བཞིན་ནོ། །དེས་ན་དེ་སྟ་རེ་ཡིན་ནོ། །བདག་ཉིད་གཅོད་པར་བྱེད་པ་
དེ་གང་ཡིན་ཞེ་ན། སྨྲས་པ། ངན་པ་སྨྲ་བྱེད་པ་ཞེས་བྱ་བ་ཡིན་ཏེ། བརྗོད་པར་བྱ་
བ་མ་ཡིན་པ་སྨྲ་ཞིང་ངག་མ་བསྡམས་པ་ཞེས་བྱ་བའི་དོན་ཏོ། །དེ་གང་ཡིན་ཞེ་ན།
ངན་པར་སྨྲ་བར་བྱེད་པའི་ངོ་བོ་ཉིད་སྨྲས་པ། གང་ཞིག་སྨད་འོས་སྐྱེ་བོ་བསྟོད་བྱེད་
དང༌། །ཞེས་བྱ་བ་ལ་སོགས་པ་སྟེ། །
གང་ཞིག་སྨད་འོས་སྐྱེ་བོ་བསྟོད་བྱེད་དང་།།
བསྟོད་འོས་སྐྱེ་བོ་རྣམ་པར་སྨད་བྱེད་པ།།
དེ་ནི་ཁ་ཡིས་འཐབ་ཀྲོལ་ཀུན་གསོག་༼ཕྱོགས༽ཅིང་། །
འཐབ་ཀྲོལ་ཅན་གང་དེས་ནི་བདེ་མི་འཐོབ།༣།་
གང་ལ་ལ་ཞིག་སྨད་པར་རིགས་པའི་སྐྱེ་བོ་དེ་ནི་བསྟོད་ཅིང་བསྟོད་པར་འོས་པའི་
སྐྱེ་བོ་ནི་རྣམ་པར་སྨད་པར་བྱེད་པ་སྟེ། ཡོན་ཏན་ཐམས་ཅད་དང་ལྡན་པའི་ཕྱིར་
བསྟོད་པར་འོས་པའི་སེམས་ཅན། འཕགས་པ་ཤཱ་རིའི་བུ་ལ་སོགས་པ་སྨོད་པའོ།།
འདི་དག་ནི་ངན་པ་སྨྲ་བར་བྱེད་པ་སྟེ། དེ་སྐད་སྨྲ་བའི་གང་ཟག་ནི་ཚིག་ངན་པ་སྨྲ་
བར་འགྱུར་རོ། །དེ་ནི་ཁ་ཡིས་འཐབ་ཀྲོལ་ཀུན་སྩོགས་ཤིང་། །ཞེས་བྱ་བ་ལ། ཁ་
ལ་དེ་གནས་པ་ཡིན་པར་སྟོན་ཏེ། གནས་ཀྱིས་གནས་པ་སྟོན་པའི་ཕྱིར་གྲོང་ཅན་
འོངས་པ་ལ་གྲོང་ཅན་འོངས་ཞེས་བྱ་བ་ལྟ་བུའོ། །གང་ཞིག་ངན་པར་སྨྲ་བར་བྱེད་པ་
དེ་ནི་ཁ་ཡིས་འཐབ་ཀྲོལ་ཏེ། ངག་གི་ཉེས་པར་སྤྱོད་པའི་བདག་ཉིད་གནོད་པ་ཀུན་
ཏུ་བསོག་པར་འགྱུར་ཞིང་འཐབ་ཀྲོལ་ཅན་གང་གི་རྒྱུ་དེས་ནི་འདི་དང་ཕྱི་མ་གཉི་
གར་བདེ་བའམ་འདོད་པའི་འབྲས་བུ་རྗེས་སུ་མྱོང་བར་མི་འགྱུར་རོ།།



ཚིག་གི་ཚོམས་ཀྱི་རྣམ་པར་འགྲེལ་པ། 61
，
གང་འདིར་ཆོ་ལོས་རང་ནོར་འཐམ་བྱེད་པ།།
འཐབ་ཀྲོལ་དེ་ནི་ཅུང་ཟད་ཙམ་དུ་ཟད།།
གང་ཞིག་བདེ་བར་གཤེགས་ལ་ཡིད་འཁྲུག་པ།།
དེ་འདིར་འཐབ་ཀྲོལ་ཤིན་ཏུ་ཆེན་པོ་ཡིན།༤། །
གཞན་ཡང་འཐབ་ཀྲོལ་ནི་གནོད་པ་བྱེད་པ་ཉིད་དེ། དེ་ལ་འདི་ཞེས་ཅིའི་ཕྱིར་མ་
སྨོས་ཤེ་ན། སྨྲས་པ། འཐབ་ཀྲོལ་དེ་ནི་ཅུང་ཟད་ཙམ་དུ་ཟད། །ཅེས་བྱ་བ་འདིའོ།།
འདི་ནི་ཅུང་ཟད་ཙམ་དུ་ཟད་དེ། འདི་ལྟར་འདིའི་གནོད་པ་གང་ཡིན་ཞེ་ན། སྨྲས་པ།
གང་འདིར་ཆོ་ལོས་རང་ནོར་ཕམ་བྱེད་པ། ཞེས་བྱ་བ་ཡིན་ཏེ། འཐབ་ཀྲོལ་གང་ཞིག་
འཇིག་རྟེན་འདིར་རྒྱན་པོ་ལ་སོགས་པ་འཇབ་བུའི་མིས་རང་གི་ནོར་ཏེ་དབྱིག་ལ་
སོགས་པ་ལས་ཕམ་པ་དང་། འཇིག་པ་དང༌། ཉམས་པར་བྱེད་པའོ། །ཡང་ན་གང་
ཞེས་བྱ་བ་ནི་གང་ཟག་སྟེ་དངོས་པོ་གང་གིས་རང་གི་ནོར་ཁྱད་པར་ཅན་འཇིག་པའི་
མཚན་ཉིད་ནི་འཐབ་ཀྲོལ་གྱིས་སྒྲུབ་པར་བྱེད་ཀྱང་འདི་ནི་ཉེས་པ་ཅུང་ཟད་ཙམ་དུ་
ཟད་དེ། ཚེ་འདིའི་འབྱོར་པ་ཕུན་སུམ་ཚོགས་པ་ཙམ་འཇིག་པའི་ཕྱིར་རོ།།
དེ་འདིར་འཐབ་ཀྲོལ་ཤིན་ཏུ་ཆེན་པོ་ཡིན། ཞེས་བྱ་བ་ནི་འདི་ཉིད་ནི་ཚེ་
འདིར་ཡང་འཐབ་ཀྲོལ་ཤིན་ཏུ་ཆེན་པོ་ཡིན་ཏེ། སུ་ཞིག་ཅེ་ན། གང་ཞིག་བདེ་བར་
གཤེགས་ལ་ཡིད་འཁྲུགས་པ། །ཞེས་བྱ་བ་སྟེ། སྐྱོན་མེད་པའི་དམ་པ་རྣམས་ལ་
སེམས་རབ་ཏུ་འཁྲུགས་པར་བྱེད་པ་སྟེ། ཡིད་ཙམ་འཁྲུགས་པས་ཀྱང་དེ་ལྟ་བུ་ཡིན་
ནོ༑ །ངག་གིས་འཁྲུགས་པར་བྱེད་པ་ལྟ་སྨོས་ཀྱང་ཅི་དགོས་ཏེ། སྐྱེ་བ་དུ་མ་དག་
ཏུ་བདེ་བའི་ཁྱད་པར་ཉམས་པའི་ཕྱིར་དང་ཤིན་ཏུ་མི་བཟད་པའི་སྡུག་བསྔལ་འཐོབ་
པའི་ཕྱི་རོ། །གང་དམ་པ་རྣམས་ལ་ཡིད་འཁྲུགས་པར་བྱེད་ཅིང་འཕྱ་བར་བྱེད་པ་དེ་



62 ཆེད་དུ་བརྗོད་པའི་ཚོམས་ཀྱི་འགྲེལ་པ།
ནི་དམྱལ་བ་གང་དང་གང་དུ་དུས་ཇི་ཙམ་གནས་པར་འགྱུར་ཞེ་ན། །དེའི་ཕྱིར་ངག་
ཡིད་འཕགས་པས་ཞེས་བྱ་བ་ལ་སོགས་པའོ།། །
ངག་ཡིད་འཕགས་པས་སྨད་པའི་སྡིག་བསྟེན་ན།། ན་
བྱེ་བར་ཆུ་བུར་ཅན་དང་སྟོང་ཕྲག་ནི།།
བཞི་བཅུ་གཅིག་ཏུ་ཆུ་བུར་རྡོལ་བ་ཡི།། ་ ་ ་ ་
སེམས་ཅན་དམྱལ་བ་རྣམས་སུ་འགྲོ་བར་འགྱུར།༥། །
དམྱལ་བ་འདི་དག་གི་ལོ་དང་ཚེའི་ཚད་རྣམ་པར་ཕྱེ་བར་བཅོམ་ལྡན་འདས་ཀྱིས་
ཀྱང་དཔེ་ཙམ་དུ་གསུངས་ཏེ། དགེ་སློང་དག་འདི་ལྟ་སྟེ། ཡུལ་མ་ག་དྷཱའི་ཁལ་ཉི་
ཤུ་ཤོང་བའི་རྫོང་ཏིལ་གྱིས་བཀང་སྟེ་ཁ་བཅིངས་པ་ལས། དེ་ནས་ལ་ལ་ཞིག་གིས་
ལོ་བརྒྱ་བརྒྱ་ཞིང་ཏིལ་གྱི་འབྲུ་རེ་རེ་ཕྱུང་བས་ནི་དགེ་སློང་དག་མྱུར་བ་ཉིད་དུ་ཡུལ་
མ་ག་དྷཱའི་ཏིལ་གྱི་རྫོང་ཁལ་ཉི་ཤུ་ཤོང་བ་དེ་རིམ་གྱིས་ཡོངས་སུ་ཟད་ཅིང་མེད་པར་
འགྱུར་གྱི། ཆུ་བུར་ཅན་དུ་སྐྱེས་པའི་སེམས་ཅན་གྱི་ཚེའི་ཚད་ནི་དེ་ལྟར་མཐར་ཐུག་
པར་འགྱུར་རོ་ཞེས་ང་མི་སྨྲའོ། །དགེ་སློང་དག་འདི་ལྟར་རྫོང་ཁལ་ཉི་ཤུའི་ཚད་ནི་ཆུ་
བུར་ཅན་གྱི་ཡིན་ཏེ། དེ་གཅིག་ཏུ་བརྩིས་པའི་ཉི་ཤུ་འགྱུར་ནི་ཆུ་བུར་རྡོལ་བའི་ཡིན་
ནོ༑ །དེ་བཞིན་དུ་པད་མ་ལྟར་གས་པའི་ཚེ་གཅིག་ཏུ་བརྩིས་པའི་ཉི་ཤུ་འགྱུར་ནི་པད་
མ་ལྟར་གས་པ་ཆེན་པོའི་ཡིན་ནོ།།
དེ་ལས་རྫང་གཅིག་ནི་ཆུ་བུར་ཅན་གྱི་ཚད་དོ། །རྫོང་ཉི་ཤུ་ནི་ཆུ་བུར་རྡོལ་
བའི་འོ། །རྫང་དེ་བཞི་བརྒྱ་ནི་སོ་ཐམས་ཐམས་ཀྱིའོ། །རྫོང་དེ་སྟོང་ཕྲག་བརྒྱད་ཅུ་ནི་
ཨ་ཆུ་ཟེར་བའི་འོ། ། རྫོང་དེ་འབུམ་ཕྲག་དྲུག་ཁྲི་ནི་ཀྱི་ཧུད་ཟེར་བའི་འོ། །དེ་འབུམ་
ཕྲག་དྲུག་ཅུ་རྩ་གཉིས་ནི་ཨུཏྤལ་ལྟར་གས་པའི་འོ། ། རྫང་དེ་བྱེ་བ་ཕྲག་དྲུག་དང་
འབུམ་ཕྲག་བཞི་བཅུ་ནི་པད་མ་ལྟར་གས་པའི་འོ། །རྫོང་དེ་བྱེ་བ་ཕྲག་བརྒྱ་ཉི་ཤུ་རྩ་



ཚིག་གི་ཚོམས་ཀྱི་རྣམ་པར་འགྲེལ་པ། 63
བརྒྱད་ནི་པད་མ་ལྟར་གས་པ་ཆེན་པོའི་ཡིན་ནོ་ཞེས་བགྲང་བའོ། །ཚ་བའི་དམྱལ་བ་
རྣམས་ཀྱི་ཚེའི་ཚད་ཀྱང་དེ་དང་མཉམ་པ་ཡིན་ཏེ། གྲང་བའི་དམྱལ་བ་རྣམས་ལ་སྐྱོ་
བ་བསྐྱེད་པའི་ཕྱིར་གདུལ་བྱ་རྣམས་ལ་དེ་ལྟར་དཔེར་བརྗོད་པ་ཡིན་ནོ་ཞེས་གཞན་
དག་ཟེར་རོ། །འབྲུམ་བུ་ཕྲ་མོས་བར་མཚམས་མེད་པར་ལུས་ལ་ཁྱབ་པའི་ཕྱིར་ཆུ་
བུར་རྡོལ་བའོ། །འབྲུམ་བུ་ཕྲ་མོ་བར་བར་དུ་སྐྱེས་པའི་ཕྱིར་ཆུ་བུར་ཅན་ནོ། །དུས་
དང་གྲངས་དང་ལུས་རྣམ་པར་གནས་པ་ལ་སྐྱེས་པའི་ཆུ་བུར་ཅན་ལ་སོགས་པ་གོ་
རིམས་བཞིན་དུ་གཉིས་དང་གསུམ་དང་གསུམ་མོ། །ཆུ་བུར་ཅན་དང་། ཆུ་བུར་
རྡོལ་བ་ནི་དུས་དང་གྲངས་ཀྱི་ཁྱད་པར་གྱིས་རབ་ཏུ་གྲགས་པའི་ལོ་བྱེ་བའི་ཚེ་ཚད་
ཡོད་པ་དེ་ནི་ཆུ་བུར་ཅན་ནོ། །
གང་དག་ལ་བྱེ་བ་ཕྲག་བཅུ་ཡོད་པ་དེ་ནི་ཆུ་བུར་རྡོལ་བའོ། །དེ་དག་ལས་ཆུ་
བུར་རྡོལ་བའི་སྟོང་ཕྲག་བརྒྱ་སྟེ། འབུམ་གྱི་གྲངས་ཀྱི་དུས་བར་དུ་ནི་འཕགས་པས་
སྨད་པའི་སྡིག་པ་བསྟེན་ན་དམྱལ་བ་འདིར་འགྲོ་བར་འགྱུར་རོ་ཞེས་སྦྱར་བར་བྱའོ།།
བྱེ་བར་ཆུ་བུར་ཅན་དང་ཞེས་བྱ་བ་ནི་དུས་དེ་སྲིད་ཀྱི་བར་དུ་པད་མ་ཆེན་པོ་ལྟར་
གས་པའི་སེམས་ཅན་ཉིད་གནས་པ་ཡིན་ཏེ། ཤིན་ཏུ་ཚེ་རིང་པོར་དུས་དེ་སྲིད་ཀྱི་
བར་དུ་ཀོ་ཀ་ལི་ཀ་གནས་པས་དེས་ན་དེ་ཉིད་དབྱེ་བ་ཡིན་ནོ། །གང་ཞེས་བྱ་བ་ནི་
དམྱལ་བའོ། །འཕགས་པས་སྨད་པ་ནི་དམ་པ་རྣམས་ཀྱིས་སོ། །འགྲོ་བར་འགྱུར་
ཞེས་བྱ་བ་ནི་འཇུག་པའོ། །ཅི་ཞིག་བྱས་ནས་འགྲོ་བ་ཡིན་ཞེ་ན། ངག་ཡིད་ཅེས་བྱ་
བ་སྨོས་ཏེ། སྡིག་པ་ཅན་གྱི་ཚིག་དང་སྡིག་པ་ཅན་གྱི་ཡིད་དོ། །བསྟེན་པ་ནི་འཇུག་
པའོ། །སྨད་པ་བསྟེན་པ་ན་ནི་དམྱལ་བར་འགྲོ་བར་འགྱུར་ཏེ། དེ་ལ་འདི་ཙམ་དུ་
གནས་པར་འགྱུར་ཞེས་བྱ་བ་ནི་བསྡུས་པའི་དོན་ཏོ།
།



64 ཆེད་དུ་བརྗོད་པའི་ཚོམས་ཀྱི་འགྲེལ་པ།
1
ངག་གི་ཉེས་པར་སྤྱོད་པའི་མི་འདོད་པའི་འབྲས་བུ་མ་ཤེས་པ་དག་ལ་དེའི་
འབྲས་བུ་བསྟན་པས་དེ་ལས་བཟློག་པར་བྱ་བའི་ཕྱིར་འདི་གསུངས་སོ། །དམ་པ་
རྣམས་ནི་བདེན་པ་མ་ཡིན་པས་ཚིག་ངན་པ་བརྗོད་ཀྱང་མི་འགྱུར་བ་ཡིན་ནོ་ཞེས་
བསྟན་པའི་ཕྱིར་སྨྲས་པ། སྡིག་པའི་སེམས་ཀྱིས་ཞེས་བྱ་བ་ལ་སོགས་པའོ།། དང་
་ སྡིག་པའི་སེམས་ཀྱིས་མ་ཉེས་སྐྱོན་བརྗོད་པ།།
་་་་་བདག་ཉིད་གསད་ཕྱིར་དམྱལ་བ་སྤེལ་བར་ཟད།། མ
སྟོབས་ལྡན་ཉེས་པ་དག་ནི་བཟོད་བྱེད་ཅིང་།།
དེ་ལ་སེམས་ཀྱང་འཁྲུག་པར་མི་བྱེད་དོ།༦།
མཛའ་བོ་དང་ས་ལས་སྐྱེས་ཞེས་བྱ་བའི་དགེ་སློང་དེ་གཉིས་དང་ཚེ་དང་ལྡན་པ་
གྱད་བུ་ནོར་ཚེ་རབས་སུ་ཁོན་ཞུགས་པར་གྱུར་པས་དེ་གཉིས་ཀྱིས་ཚིག་ངན་པ་
སྨྲས་ཏེ། འདི་ལྟ་སྟེ། གྱད་བུ་ནོར་བདག་ཅག་གིས་དགེ་སློང་མ་ཨུཏྤ་ལའི་མདོག་
དང་མི་ཚངས་པར་སྤྱོད་པ་མཐོང་ངོ་ཞེས་བྱ་བ་ལ་སོགས་པ་སྨྲས་ཏེ། དེའི་དབང་དུ་
མཛད་ནས། སྡིག་པའི་སེམས་ཀྱིས་མ་ཉེས་སྐྱོན་བརྗོད་པ། །ཞེས་བྱ་བ་ལ་སོགས་
པ་འདི་གསུངས་སོ། །མ་ཉེས་པ་ནི་མི་བདེན་པའོ། སྐྱོན་བརྗོད་པ་ནི་ཚིག་ངན་པས་
སུན་པར་བྱེད་པའོ། །གང་གིས་ཤེ་ན། སྡིག་པའི་སེམས་ཀྱིས་ཞེས་བྱ་བ་སྟེ། ཉོན་
མོངས་པའི་ཡིད་ཀྱིས་སོ། །སེམས་ཀྱི་སྐྱོན་དང་བྲལ་ཞིང་སྐྱོན་སྤངས་པའི་འཕགས་
པ་རྣམས་ནི་སྐྱོན་བརྗོད་པར་མི་རུང་ངོ༌། །སྐྱོན་བརྗོད་པས་ཅི་ཞིག་ཏུ་འགྱུར་ཞེ་ན།
བདག་ཉིད་གསད་ཕྱིར་དམྱལ་བ་སྤེལ་བར་ཟད། །ཅེས་བྱ་བ་སྨོས་ཏེ། བདག་ཉིད་
བཅོམ་པའི་ཕྱིར་དམྱལ་བའི་འགྲོ་བར་དོར་བར་བྱེད་དེ། རྣམ་པར་སྨིན་པའི་འབྲས་
བུ་ཉེ་བར་ལེན་ཅིང་ཤིན་ཏུ་མི་བཟད་པའི་ཚོར་བ་མྱོང་བ་ཡིན་ཏེ། གང་དག་མཐོང་



ཚིག་གི་ཚོམས་ཀྱི་རྣམ་པར་འགྲེལ་པ། 65
བའི་ཆོས་ཉིད་ཀྱི་ཡུལ་གྱི་རོ་ལ་དམིགས་ཤིང་མཐོང་ལ། མ་འོངས་པའི་སྡུག་བསྔལ་
ཆེན་པོའི་རྒྱུན་ནི་མ་ཡིན་པའོ། །གང་མཁས་པ་དག་ནི་གཞན་གྱིས་གནོད་པ་བྱས་
ཀྱང་མི་འགྱུར་ཏེ། ཅིའི་ཕྱིར་ཞེ་ན། འདི་ལྟར་སྟོབས་ལྡན་ཉེས་མེད་ཅེས་བྱ་བ་ནི་
འདིའི་སོ་སོར་བརྟགས་པའི་སྟོབས་ཞེས་བྱ་བའི་དོན་ཏོ། །བཟོད་པར་བྱེད་པ་ནི་མི་
བཟོད་པ་མེད་པའོ།།
དེ་ལ་ཞེས་བྱ་བ་ནི་སྐྱོན་བརྗོད་པ་དེ་ཐོས་ཀྱང་ངོ༌། །འདི་ཇི་ལྟར་ཤེས་པར་
བྱ་ཞེ་ན། སེམས་ཀྱང་འཁྲུགས་པར་མི་བྱེད་དོ། །ཞེས་བྱ་བ་སྨོས་ཏེ། སེམས་རྙོག་
པར་མ་བྱས་པ་ཡིན་ནོ། །རིགས་པ་ནི་དམ་པ་རྣམས་ཀྱི་གཞུང་ལུགས་ཀྱི་རྗེས་སུ་
འབྲང་བ་སྟེ། དམ་པ་རྣམས་ཀྱི་གཞུང་རྗེས་སུ་བསྲུངས་པས་རྙོག་པ་མེད་པའོ། །ཇི་
སྐད་དུ། དམ་པ་རྣམས་ནི་འཆིང་གྱུར་ཀྱང་། །སེམས་ནི་འཁྲུགས་པར་མི་འདོད་དེ།།
སྲོག་གི་ཕྱིར་ཡང་མི་འཁྲུགས་པ། །དེ་བས་མཁས་པ་འདོད་མི་བྱེད། །ཅེས་བཤད་
དོ༑ ༑སེམས་ཀྱང་འབད་པས་འཁྲུགས་པར་མི་བྱེད་དོ་ཞེས་ཁ་ཅིག་བརྗོད་དེ། སྐྱེ་བོ་
དམ་པ་རྣམས་ནི་ནམ་ཡང་འཁྲུགས་པ་དང་བཅས་པ་མི་བྱེད་དོ་ཞེས་བྱ་བ་ནི་འདིའི་
དོན་ཏོ། །དམ་པ་དང་དམ་པ་མ་ཡིན་པའི་ཁྱད་པར་བསྟན་པའི་ཕྱིར་འདི་གསུངས་
སོ༑ །གང་གི་ཕྱིར་འདི་ལ་ཡོན་ཏན་ལ་སྨོད་པར་བྱེད་པ་ནི་མི་འདོད་པའི་འབྲས་བུའི་
ཁྱད་པར་དུ་འགྱུར་བ་ཡིན་ནོ་ཞེས་བསྟན་པའི་ཕྱིར་སྨྲས་པ། བསམ་བརླག་གང་
ཞིག་ཅེས་བྱ་བ་ལ་སོགས་པའོ།། །
བསམ་བརླག་གང་ཞིག་སྡིག་ཅན་གྱི།།
ལྟ་ལ་བརྟེན་ནས་འཕགས་པ་ནི།།
དགྲ་བཅོམ་ཆོས་ཀྱིས་འཚོ་བ་དང་།།
བསྟན་པ་སྤོང་བར་བྱེད་པ་དག་



66 ཆེད་དུ་བརྗོད་པའི་ཚོམས་ཀྱི་འགྲེལ་པ།
སྨྱུག་མ་འབྲུ་ཆགས་ལྟ་བུར་ནི།།
དེ་ནི་རང་གི་འབྲས་བུས་གསོད།༧།
ལྷ་སྦྱིན་གྱིས་བཅོམ་ལྡན་འདས་ཀྱིས་བསྟན་པའི་ལམ་སྤངས་ཏེ། བསླབ་པའི་གཞི་
ལྔ་འདི་དག་ནི་དོན་དམ་པ་ཐོབ་པར་བྱེད་པ་ཡིན་ནོ་ཞེས་སྟོན་ཏེ། འདི་ལྟར་འོ་མ་
བཏུང་བར་མི་བྱ་སྟེ། གང་གི་རྒྱུས་བེའུ་ལ་གནོད་པའི་ཕྱིར་རོ། །ཤ་བཟའ་བར་མི་
བྱ་སྟེ། སེམས་ཅན་ལ་གནོད་པའི་ལས་འབྱུང་བའི་ཕྱིར་རོ། །ཁ་ཚར་གཅད་པར་
མི་བྱ་སྟེ། ཐགས་མཁན་གྱི་སྐྱེས་བུ་བྱེད་པ་ཉམས་པར་འགྱུར་བའི་ཕྱིར་རོ། ལན་ཚྭ་
བཟའ་བར་མི་བྱ་སྟེ། དབང་ཕྱུག་ཆེན་པོའི་ཁུ་བ་ལས་ཡང་དག་པར་འབྱུང་བའི་ཕྱིར་
རོ༑ །དགོན་པར་གནས་པར་མི་བྱ་སྟེ། སྦྱིན་པ་པོ་རྣམས་ཀྱི་སྦྱིན་པའི་བསོད་ནམས་
ཡོངས་སུ་སྤྱད་པ་མེད་པའི་ཕྱིར་རོ་ཞེས་སྟོན་ཏེ། དེས་ན་འདི་གསུངས་སོ། །དགེ་
སློང་ཞིག་སྔར་མུ་སྟེགས་ཅན་ཞིག་པས་བཅོམ་ལྡན་འདས་ཀྱི་འཕགས་པའི་བདེན་
པའི་གཏམ་མཛད་པ་ནི། ཇི་ཙམ་ན་ལན་གསུམ་གྱི་བར་དུ་ཡང་ཚིག་ངན་པས་
སྨོད་པར་བྱེད་པ་དང་། བཅོམ་ལྡན་འདས་ཀྱིས་དམ་པའི་ཆོས་ལ་སྨོད་པ་འདིས་ནི་
དམྱལ་བར་སྐྱེ་བར་འགྱུར་ཏེ། ལོ་བྱེ་བ་སྟོང་ཕྲག་བརྒྱད་ཅུར་སྡུག་བསྔལ་ཉམས་སུ་
མྱོང་བར་འགྱུར་ཞིང་། དེ་ནས་ཤི་འཕོས་ནས་ཀྱང་འདིར་སྐྱེས་ཏེ། དེའི་ཚིག་ཐམས་
ཅད་ཀྱིས་ཀྱང་མཉན་པར་མི་འོས་པར་འགྱུར་རོ་ཞེས་གསུངས་པའོ། །ཞེས་གཞན་
དག་ཟེར་རོ། གང་ཞིག་ཅེས་བྱ་བ་ནི་གང་ལ་ལ་ཞིག་གོ །བསྟན་པ་ནི་ཇི་ལྟ་བ་ཉིད་
བསྟན་པའོ། འཕགས་པ་ནི་བདེན་པ་མཐོང་བའོ།། དེ་
དགྲ་བཅོམ་པ་ནི་ཁམས་གསུམ་གྱི་ཉོན་མོངས་པ་སྤངས་པ་སྟེ། ཉོན་མོངས་
པའི་དགྲ་ཐམས་ཅད་ལས་ངེས་པར་མི་རྒྱལ་བ་ནི་དགྲ་བཅོམ་པར་མི་འགྱུར་རོ།།



ཚིག་གི་ཚོམས་ཀྱི་རྣམ་པར་འགྲེལ་པ། 67
ཆོས་ཀྱིས་འཚོ་བ་དང་ཞེས་བྱ་བ་ནི་སློབ་པའི་ལམ་ཐོབ་པ་དེས་ནི་དོགས་པ་མེད་
པར་ཆོས་ཀྱིས་འཚོ་བར་རྟག་པ་ཡིན་ཏེ། འདིར་རྩོད་པ་ལ་མངོན་དུ་ཕྱོགས་པའི་
ཀུན་ཏུ་རྒྱུ་བའི་མདོ་ཡང་བརྗོད་པར་བྱའོ། །སྤོང་བར་བྱེད་པ་ཞེས་བྱ་བ་ནི་སངས་
རྒྱས་དང་དེའི་ཉན་ཐོས་རྣམས་ཀྱིས་བསྟན་པ་ལས་ཕྱིན་ཅི་ལོག་ཏུ་བྱེད་ཅིང་ཡོངས་
སུ་སྤངས་པ་ཡིན་ནོ། །འདི་ལྟར་ནི་མ་ཡིན་ནོ་ཞེས་བརྗོད་པའོ།། དེ་
དེ་གང་ཡིན་ཞེ་ན། སྨྲས་པ། བསམ་བརླག་ཅེས་བྱ་བ་སྟེ། བློ་ངན་ཞིང་བླུན་
པོ་ཞེས་བྱ་བའི་དོན་ཏོ། །ཅི་ལ་བརྟེན་ནས་དེ་ལྟར་སྤོང་བར་བྱེད་ཅེ་ན། སྡིག་ཅན་གྱི་
ལྟ་བ་ལ་བརྟེན་ནས་ཞེས་བྱ་བ་ཡིན་ཏེ། འཇིག་ཚོགས་ལ་ལྟ་བ་ནི་སྡིག་པ་ཅན་གྱི་
ལྟ་བ་ངན་པ་ཐམས་ཅད་ཀྱི་རྩ་བར་གྱུར་པའི་ཕྱིར་རོ། །ཡང་ན་སྡིག་པ་ཅན་གྱི་ལྟ་བ་
ནི་ལྟ་བ་ལོག་པ་སྟེ། འཇིག་ཚོགས་ལ་ལྟ་བ་ལ་སོགས་པའི་སྡིག་པ་ཅན་ཚོལ་བར་
བྱེད་པ་ཉིད་ལ་བརྗོད་དེ། དགེ་བའི་རྩ་བ་ཐམས་ཅད་གཅོད་པའི་ཕྱིར་དང༌། དམ་
པའི་གཞི་ཉམས་པར་བྱེད་པའི་ཕྱིར་སྡིག་པ་ཅན་གྱི་གདོལ་པ་ལྟ་བུ་དང་། དྲི་ང་བའི་
མར་ལྟ་བུའོ། །ཡང་ན་མུ་སྟེགས་ཅན་གཞན་གྱི་ལྟ་བ་ལ་བརྟེན་པ་སྟེ་དེ་ལ་བརྟེན་
པས་ནི་འདི་ལྟ་བུ་སྤོང་བར་བྱེད་པ་འབྱུང་བའི་ཕྱིར་རོ། །དེའི་ཉེས་དམིགས་བསྟན་
པ༑ སྨྱུག་མ་འབྲུ་ཆགས་ལྟ་བུར་ནི། །ཞེས་བྱ་བ་སྨོས་ཏེ། །
སྨྱུག་མ་ལ་ཚེར་མ་དང་བཅས་པའི་འབྲས་བུ་ཡོད་དེ། དེ་ནི་རང་ཉིད་གསོད་
པའི་ཕྱིར་སྐྱེ་བར་འགྱུར་ཏེ། དེ་སྐྱེས་ན་དེ་སྐམས་པར་འགྱུར་རོ། དཔེར་ན་གང་དེ་
ལྟར་དེ་རང་གི་འབྲས་བུས་གསོད་པ་བཞིན་དུ་འདི་སྤོང་བར་བྱེད་ན་རང་གི་གནས་
འཇིག་པར་བྱེད་པ་ཡིན་ཏེ། རྣམ་པར་སྨིན་པའི་འབྲས་བུ་ངན་སོང་ལ་སོགས་པར་
སྨིན་ཅིང་འབྲས་བུ་སྤངས་པ་ཞེས་བྱ་བའི་དོན་ཏོ། །དམ་པའི་ཆོས་སྤོང་བར་དགག་



68 ཆེད་དུ་བརྗོད་པའི་ཚོམས་ཀྱི་འགྲེལ་པ།
པའི་ཕྱིར་འདི་གསུངས་པ་ཡིན་ནོ། །གང་གི་ཕྱིར་མན་ངག་མ་རུངས་པ་ཉིད་ཀྱིས་ནི་
མི་འདོད་པའི་འབྲས་བུ་ཡིན་ཏེ། དེས་ན་སྨྲས་པ། ཚིག་བཟང་ཁོ་ན་སྨྲ་བ་ཡི། །ཞེས་
བྱ་བ་ལ་སོགས་པའོ། །མཉན་ཡོད་ན་བུད་མེད་གཏུམ་མོ་ཁ་ཅིག་བབ་ཅོལ་དུ་ཁྲོ་བ་
དང་ལྡན་ཞིང་དམོད་མོ་འདེབས་པ་ཡོད་དེ། དེ་དགེ་སྦྱོང་དང་བྲམ་ཟེ་མཐོང་ན་ཁྱད་
པར་དུ་དམོད་མོ་འདེབས་པར་བྱེད་པས་སྐྱེ་བོ་ཐམས་ཅད་ལ་མི་སྡུག་ཅིང་ཡང་དང་
ཡང་དུ་ཉོན་མོངས་པས་ཁྲོ་བར་བྱེད་དེ། དེ་ལས་བརྩམས་ནས་ཚིགས་སུ་བཅད་པ་
གཉིས་གསུངས་སོ།། །།
ཚིགས་བཟང་ཁོ་ན་ཞེས་བྱ་བ་ནི་ཁ་ན་མ་ཐོ་བ་མེད་པ་སྟེ། ངག་གི་སྐྱོན་རྣམ་
པ་བཞི་དང་བྲལ་བའོ། །ཚིག་འབྱུང་བ་ཡིན་ཏེ། སྐྱབས་ཀྱིས་ཤེས་པའི་ཕྱིར་རོ། །དེ་
ཁོ་ན་སྨྲ་བར་བྱ་བ་ནི་བརྗོད་པར་བྱ་བའོ། །སྡིག་པ་ཅན་དག་སྨྲ་མི་བྱ། །ཞེས་བྱ་
བ་ནམ་ཡང་ཁ་ན་མ་ཐོ་བ་དང་བཅས་པ་བརྫུན་ལ་སོགས་པའི་ཉེས་པ་དང་བཅས་
པའི་ཚིག་ནི་སྨྲ་བར་མི་བྱའོ། །དེའི་ཕན་ཡོན་དང་ཉེས་དམིགས་སྨྲ་བ། སྨྲ་བ་ཞེས་
བྱ་བ་ནི་ཁ་ནས་བརྗོད་ཅིང་འདོན་པའོ། །ཚིག་བཟང་ཞེས་བྱ་བ་ནི་ངག་དམ་པ་སྟེ།
ལེགས་པར་འབྱུང་བར་བྱེད་པ་ཡིན་ནོ་ཞེས་བྱ་བ་ནི་ཚིག་གི་ལྷག་མ་སྟེ། ཕུན་སུམ་
ཚོགས་པའི་འབྲས་བུ་ཞེས་བྱ་བའི་དོན་ཏོ། །
ཚིག་བཟང་ཁོ་ན་སྨྲ་བྱ་ཡི།།
སྡིག་པ་ཅན་དག་སྨྲ་མི་བྱ།།
སྡིག་ཅན་གདུང་བྱེད་སྨྲ་བ་བས།།
ཚིག་བཟང་སྨྲ་བར་བྱེད་པ་རུང་།ར།
སྡིག་པ་ཅན་ནི་སྔར་བཤད་པ་བཞིན་ནོ། །གདུང་བྱེད་ཅེས་བྱ་བ་ནི་བདག་དང་
གཞན་གདུང་བར་བྱེད་པ་ཡིན་ཏེ་མེ་བཞིན་ནོ། །བྱིས་པ་སྡིག་ཅན་ཞེས་བྱ་བ་ལ་



ཚིག་གི་ཚོམས་ཀྱི་རྣམ་པར་འགྲེལ་པ། 69
སོགས་པས་ནི་ཁྱད་པར་དུ་བདག་ཉིད་ལ་གདུང་བར་བྱེད་པ་དང༌། བདག་ཉིད་ལ་
གནོད་པར་བྱེད་པ་སྟོན་ཏེ། གལ་ཏེ་གང་ཞིག་སྡིག་པ་ཅན་གྱི་ཚིག་སྨྲ་བར་བྱེད་ན་
དེ་ནི་ངེས་པར་གཞན་སྤོང་བ་ཡིན་ཏེ། འཇིག་རྟེན་ཕ་རོལ་ཡོངས་སུ་སྤོངས་པ་ཡིན་
ནོ༑ ༑འདིར་གཞན་ཞེས་བྱ་བའི་སྒྲ་ནི་འཇིག་རྟེན་ཕ་རོལ་གྱི་རྐྱེན་ཡིན་པའི་ཕྱིར་རོ།།
གང་གི་ཕྱིར་འཇིག་རྟེན་ཕ་རོལ་མཆོག་ཏུ་བྱེད་པ་ནི་ལེགས་ཀྱང་མི་འདོད་པའི་
འབྲས་བུ་སྐྱེད་པར་བྱེད་པའི་སྡིག་པ་མི་བྱེད་ཅིང་བསོད་ནམས་ཉེ་བར་སོགས་པ་
ཡིན་ནོ། །དེ་ལས་གཞན་པ་དག་ནི་ཐེ་ཚོམ་མེད་པར་སྡིག་པ་རྩོམ་པར་བྱེད་དོ། །ཇི་
ལྟར་སྡིག་པ་བྱེད་ཅིང་འཇིག་རྟེན་ཕ་རོལ་སྤོང་བ་ཡིན་ཞེས་གཟུང་བར་བྱ་ཞེ་ན། སྨྲ་
བའི་ཚེ་ན་འཆིང་འགྱུར་ལ། །ཞེས་བྱ་བ་སྨོས་ཏེ། །
བྱིས་པ་སྡིག་ཅན་སྨྲ་བྱེད་པ།།
སྨྲ་བའི་ཚེ་ན་འཆིང་འགྱུར་ལ།།
གལ་ཏེ་སྨྲ་ན་གཞན་སྤོང་བ།།
དེ་དག་འཕགས་པ་མི་གསུང་ངོ་།།
གང་གི་ཕྱིར་གང་དག་སྡིག་པ་ཅན་གྱི་ཚིག་དམ་པ་རྣམས་ལ་སྨྲ་བ་ན་ངན་སོང་གི་
ལས་ཀྱི་ཞགས་པས་འཆིང་བར་འགྱུར་ཏེ། དེ་ནས་དེར་སྐྱེས་པ་ན་སྡུག་བསྔལ་ཁྱད་
པར་ཅན་དག་མྱོང་བ་ཡིན་ནོ། །དེས་ན་དེ་ཉིད་ཀྱི་ཕྱིར་སྨྲས་པ། དེ་དག་འཕགས་
པ་མི་གསུང་ངོ༌། །ཞེས་བྱ་བ་སྟེ། ངག་མ་རུངས་པ་ནི་དམ་པ་རྣམས་མི་བརྗོད་དོ།།
དེ་ལྟ་ན་གང་ཞིག་བརྗོད་པ་ཡིན་ཞེ་ན་བྱིས་པ་ཞེས་སྨོས་ཏེ། དེའི་ཉེས་དམིགས་མ་
མཐོང་བའི་ཕྱིར་རོ། །ངག་གི་ཉེས་པར་སྤྱོད་པ་ནི་སྐྱོན་མ་ཤེས་པ་རྣམས་ལ་དེའི་
སྐྱོན་བསྟན་པས་དེ་ལས་བཟློག་པའི་ཕྱིར་འདི་གསུངས་སོ། །གང་ཞིག་ངག་ཡང་



70 ཆེད་དུ་བརྗོད་པའི་ཚོམས་ཀྱི་འགྲེལ་པ།
དག་པར་སྡོམ་པར་བྱེད་པས་ཆོས་སྟོན་པ་དེའི་ཚིག་ནི་ཤིན་ཏུ་ཡིད་དུ་འོང་བ་ཡིན་
ནོ་ཞེས་བསྟན་པའི་ཕྱིར་སྨྲས་པ། དགེ་སློང་ངག་ནི་བསྡམས་པ་དང༌། །ཞེས་བྱ་བ་
ལ་སོགས་པའོ།།
དགེ་སློང་དག་ནི་བསྡམས་པ་དང་།།
དལ་བུས་སྨྲ་ཞིང་རློམ་པ་མེད།། །
གང་ཞིག་ཆོས་ལྡན་དོན་སྟོན་པ།།
དེ་ནི་སྙན་པར་སྨྲ་བ་ཡིན།༡༠། །
བཙུན་པ་དགེ་སློང་རྣམས་ཇི་ཙམ་གྱིས་ན་སྙན་པར་སྨྲ་བ་ཞེས་བརྗོད་པ་ལགས་
ཞེས་ཞུས་པ་དང༌། ཇི་ཙམ་ན་འདི་གསུངས་སོ། །གཞན་དག་ནི་རྒྱལ་པོ་གསལ་
རྒྱལ་གྱིས་བཅོམ་ལྡན་འདས་ཉན་ཐོས་ཀྱི་དགེ་སློང་གི་དགེ་འདུན་དང་བཅས་པ་
སྤྱན་དྲངས་ཏེ། ཞལ་ཟས་བཏུང་བ་གྱ་ནོམ་པ་དག་གིས་ཚིམ་པར་བྱས་སོ། །ཚེ་
དང་ལྡན་པ་ལན་ཚྭ་བཟང་པོ་འདི་སྙམ་དུ་སེམས་ཏེ། རྒྱལ་པོས་ནི་བདག་ཅག་ལ་
ཉིན་པར་ནི་ཟང་ཟིང་གིས་ཚིམ་པར་བྱས་སོ། །མཚན་མོ་ནི་བདག་གིས་ཀྱང་ཆོས་
ཀྱིས་ཚིམ་བར་བྱའོ་ཞེས་བྱ་བས་དེས་ཇི་ལྟར་རྣམ་པ་སྣ་ཚོགས་པའི་ཁྱད་པར་ཐོབ་
པ་དེ་ལྟར་སྙན་པའི་ཆོས་བསྟན་ཏེ། དེའི་དབང་དུ་མཛད་ནས་འདི་གསུངས་པ་ཡིན་
ནོ་ཞེས་ཟེར་རོ།། །
ངག་བསྡམས་པ་ཞེས་བྱ་བ་ནི་ཁ་ཡང་དག་པར་སྡོམ་པ་ཞེས་བྱ་བའི་དོན་དོ།
ངག་གི་ཉེས་པར་སྤྱོད་པ་ཐམས་ཅད་སྤངས་པའི་ཕྱིར་རོ། །དགེ་སློང་ཞེས་བྱ་བ་ནི་
ལུང་སློབ་ཅིང་སློང་བ་སྟེ། བཅོམ་ལྡན་འདས་ཀྱིས་ཀྱང་ཉན་ཐོས་ཞེས་བྱ་བའི་དོན་
ཏོ༑ །གང་གི་ཕྱིར་དེ་ནི་ངག་ཀྱལ་པ་སྤངས་པ་ཡང་དག་པར་བསྡམས་པའི་ཚིག་ཡིན་



ཚིག་གི་ཚོམས་ཀྱི་རྣམ་པར་འགྲེལ་པ། 71
ཏེ༑ གཞན་མུ་སྟེགས་ཅན་གྱི་ཚིག་དག་ནི་འབྲེལ་བ་མེད་པའི་ཚིག་ཏུ་གྱུར་པའི་ཕྱིར་
རོ༑ ༑དལ་བུས་སྨྲ་ཞིང་ཞེས་བྱ་བ་ནི་ཉུང་དུ་སྨྲ་བ་ཡིན་ཏེ། དོན་དང་ལྡན་ཞིང་དགོས་
པའི་ཚིག་ཙམ་བརྗོད་པའི་ཕྱིར་དལ་བུས་སྨྲ་བའོ།།
དེ་ལྟ་བུ་གང་ཡིན་ཞེ་ན། སྨྲས་པ། རློམ་པ་མེད་ཅེས་བྱ་བ་སྟེ་ཉེ་བར་ཞི་ཞིང་
མི་བརྟན་པ་སྤངས་པའི་ཕྱིར་རོ། །གང་ཞིག་ཆོས་ལྡན་དོན་སྟོན་པ། །ཞེས་བྱ་བ་
ནི་གང་སྔར་བསྟན་པའི་ཡོན་ཏན་དང་ལྡན་པ་སྟེ། དུས་དང་མཚམས་དག་ཏུ་ཆོས་
ཀྱི་དོན་གྱི་ཚིག་ཚུལ་བཞིན་དུ་སྟོན་པ་ཁ་ཏོན་ལ་སོགས་པའི་དུས་སུ་ཡང་དོན་དང་
ལྡན་པའི་ཆོས་ཕྱིན་ཅི་མ་ལོག་པར་སྟོན་པ་ཡིན་ནོ། །ཡང་ན་དོན་ནི་ཐར་པ་སྟེ་དོན་
ཐམས་ཅད་ཀྱི་མཆོག་ཏུ་གྱུར་པ་ཡིན་པའི་ཕྱིར་རོ། །ཆོས་ནི་དེ་ཐོབ་པའི་ལམ་ལ་
སོགས་པའོ། །དེ་ནི་སྙན་པར་སྨྲ་བ་ཡིན། །ཞེས་བྱ་བ་ནི་དེ་ཉིད་བདག་ཉིད་ཆེན་
པོས་བཤད་པའི་ཚིག་ཡིན་ཏེ། ཡིད་དུ་འོང་བ་དང་སྐྱོན་མེད་པས་སྦྲང་རྩི་བཞིན་དུ་
ཆགས་པར་བྱེད་པ་ཡིན་ཏེ། སྙན་ཅིང་རྣ་བའི་དབང་པོ་ཚིམ་པར་བྱེད་པ་ཞེས་བྱ་
བའི་དོན་ཏོ། །
ལེགས་པར་སྨྲ་བ་མཆོག་ཅེས་འཕགས་པ་གསུངས།།
སྙན་སྨྲ་མི་སྙན་མ་ཡིན་དེ་གཉིས་པ།། ན་
བདེན་སྨྲ་རྫུན་པ་མ་ཡིན་དེ་གསུམ་པ།།
ཆོས་སྨྲ་ཕལ་པ་མ་ཡིན་བཞི་པ་དེའོ།༡༡། །
དེ་བས་ན་ལེགས་པར་གསུངས་པ་ནི་རབ་ཏུ་བསྔགས་པ་ཡིན་པས་ལེགས་པར་
སྨྲ་བ་མཆོག་ཅེས་བྱ་བ་ལ་སོགས་པ་སྨོས་སོ། །ཚིག་རྐང་བཞི་པའི་ཆོས་ཀྱི་
རྣམ་གྲངས་ཁྱེད་ལ་བཤད་པར་བྱ་བས། དེ་ཉོན་ཅིག་ཅེས་པ་ནས་ཇི་སྲིད་དུ་འདི་



72 ཆེད་དུ་བརྗོད་པའི་ཚོམས་ཀྱི་འགྲེལ་པ།
གསུངས་སོ། །ཐ་དད་པ་རྣམས་མཚམས་སྦྱར་ནས་སྨྲས་པ་ནི་ལེགས་པར་སྨྲས་
པའམ་ལེགས་པར་གསུངས་པ་སྟེ། གང་གིས་ཐ་དད་པ་སྦྱར་བར་བྱས་པའོ་ཞེས་
བྱ་བ་ནི་ཁོ་ན་ཉིད་དེ་ལེགས་པར་སྨྲས་པ་དེ་ཉིད་མཚམས་སྦྱར་བ་དེ་བཞིན་དུའོ།།
མཆོག་གམ་གཙོ་བོ་ནི་ཐ་དད་པ་མེད་པར་བྱེད་པའི་ཚིག་སྟེ། མཚམས་བྱེད་པར་
འགྱུར་བ་མེད་པའི་ཕྱིར་རོ། །འཕགས་པས་གསུངས་པ་ནི་སྟོན་པའོ། །འཕགས་
པ་ནི་སངས་རྒྱས་དང་སངས་རྒྱས་ཀྱི་ཉན་ཐོས་ཏེ། འདི་ནི་ཆོས་ཀྱི་ཚིག་དང་པོའོ།།
སྙན་སྨྲ་མི་སྙན་མ་ཡིན་དེ་གཉིས་པ། །ཞེས་བྱ་བ་ནི་འཇམ་པར་སྨྲ་ཞིང་དགའ་བ་
བསྐྱེད་པ་སྟེ། མི་རྩུབ་པ་འདི་ནི་ཆོས་ཀྱི་ཚིག་གཉིས་པ་ཡིན་ནོ།།
བདེན་སྨྲ་བརྫུན་པ་མ་ཡིན་དེ་གསུམ་པ། །ཞེས་བྱ་བ་ནི་ཕྱིན་ཅི་མ་ལོག་པར་
སྨྲ་ཞིང་ནམ་ཡང་བརྫུན་གྱི་ཚིག་མི་སྨྲ་བ་འདི་ནི་གསུམ་པའོ། ཆོས་སྨྲ་ཕལ་པ་མ་
ཡིན་བཞི་པའོ། །ཞེས་བྱ་ནི་འདིར་རིགས་པའི་དོན་བཞིན་དུ་སྨྲ་བའོ། །ཕལ་པ་སྟེ་
མ་འབྲེལ་པའི་ཚིག་མ་ཡིན་པ་ཞེས་བྱ་བའི་དོན་ཏོ། །ཡང་ན་ལེགས་པར་སྨྲ་བ་ནི་
བསྔགས་པའི་ཚིག་ལེགས་པར་གསུངས་པ་ལ་བརྗོད་དོ། །དེ་ཡང་ཚུལ་གསུམ་
སྟེ༑ ཡིད་དུ་འོང་བ་དང་ཕྱིན་ཅི་མ་ལོག་པ་དང་། ཕན་འདོགས་པའོ། །དེ་གོ་རིམས་
བཞིན་དུ་སྙན་སྨྲ་མི་སྙན་མ་ཡིན་ཞེས་བྱ་བ་ལ་སོགས་པས་བསྟན་ཏོ། ། སྙན་པར་
སྨྲ་བས་ནི་མཆོག་ཏུ་དགའ་བར་བྱེད་དོ། །བདེན་པར་སྨྲ་བས་ནི་ཚུལ་ཁྲིམས་རྫོགས་
པར་བྱེད་དོ། །ཅི་ཁྱོད་ནི་ཚུལ་ཁྲིམས་ཉམས་སམ་མ་ཉམས་ཞེས་དྲིས་པ་ན་བདག་
གིས་ཇི་ལྟ་བ་བཞིན་དུ་རྗོད་པར་བྱེད་ཅིང་ངོ་ཚ་བས་ཚུལ་ཁྲིམས་སམ་འཆལ་བར་
མི་བྱེད་དོ། །འཆལ་བར་གྱུར་ཀྱང་ཇི་ལྟ་བ་བཞིན་དུ་སྦྱངས་པས་ཡང་ཡོངས་སུ་
དག་པར་འགྱུར་རོ། །ཆོས་སྨྲས་པས་ནི་གཞན་མི་དགེ་བ་ལས་བཟློག་ཅིང་དགེ་བ་



ཚིག་གི་ཚོམས་ཀྱི་རྣམ་པར་འགྲེལ་པ། 73
ལ་འཇོག་པར་བྱེད་པ་ཡིན་ཏེ། དེའི་ཕྱིར་སྙན་པར་སྨྲ་བ་ལ་ནི་བརྫུན་པ་དང་ཆོས་མ་
ཡིན་པ་མེད་དོ། ཕལ་པ་དག་ལ་ནི་མི་བདེན་པར་སྨྲ་བ་ལ་སོགས་པ་ཡོད་དོ་ཞེས་
རྗོད་པར་བྱེད་དོ། །འབྲེལ་བ་མེད་པའི་ངག་ཀྱལ་པ་ལ་ཆགས་པ་རྣམས་ལེགས་པར་
བཤད་པ་རྣམས་ཉན་པ་ལ་གཟུད་པའི་ཕྱིར་འདི་གསུངས་སོ། །ཚིགས་སུ་བཅད་པ་
དེ་ཉིད་རྣམ་པར་དབྱེ་བའི་ཕྱིར་སྨྲས་པ། ཚིག་དེ་རྣམས་ནི་སྨྲ་བྱ་ཞིང་། །ཞེས་བྱ་བ་
ལ་སོགས་པའོ།།
ཚིག་དེ་རྣམས་ནི་སྨྲ་བྱ་ཞིང་།།
པ ། གང་གིས་བདག་ཀྱང་མི་གདུང་ལ།།
ཕ་རོལ་ལ་ཡང་གནོད་མེད་པའི།།
ཚིག་དེ་ལེགས་པར་སྨྲ་བར་བྱ།༡༢།
གང་གི་ཚེ་བཅོམ་ལྡན་འདས་ཚིག་རྐང་བཞི་པའི་ཆོས་ཀྱི་རྣམ་གྲངས་སྟོན་པ་དེའི་
ཚེ་ཚེ་དང་ལྡན་པ་ངག་དབང་འདི་སྙམ་དུ་སེམས་ཏེ། །གང་བདག་གིས་ཚིག་རྐང་
བཞི་པའི་ཆོས་ཀྱི་རྣམ་གྲངས་འདི་ལ་མངོན་པར་བསྟོད་པར་བགྱི་ཞེས་རྒྱ་ཆེར་ཞུས་
པ་དང༌། གནང་བ་ཐོབ་སྟེ་དེས་འདི་དག་སྨྲས་སོ། །ཚིག་དེ་རྣམས་ནི་སྨྲ་བྱ་ཞིང་།།
ཞེས་བྱ་བ་ནི་ཚིག་དེ་ཉིད་བརྗོད་པར་བྱའོ། །གང་གིས་བདག་ཀྱང་མི་གདུང་ལ།།
ཞེས་བྱ་བ་ནི་ཚིག་གིས་བདག་ཉིད་ལ་ཚེ་འདིར་གྲགས་པ་མ་ཡིན་པ་དང་། །ཕ་
རོལ་དུ་སྡུག་བསྔལ་བས་གདུང་བར་མི་བྱེད་ཅིང་མི་སྲེག་པའོ། །ཕ་རོལ་ལ་ཡང་
གནོད་མེད་པའི། །ཞེས་བྱ་བ་ལ། གནོད་པ་ནི་ལུས་དང་ངག་གིས་གཞན་ལ་གནོད་
པ་མི་བྱ་བ་སྟེ། ཐ་དད་པར་མི་བྱ་ཞིང་མི་དབྱེ་བར་བྱའོ། །ཚིག་དེ་ལེགས་པར་སྨྲ་
བར་བྱ། །ཞེས་བྱ་བ་ནི། ཚེ་དེ་ཉིད་ལ་ལེགས་པར་སྨྲ་བ་ཡིན་ནོ། །ཚིག་རྐང་དང་



74 ཆེད་དུ་བརྗོད་པའི་ཚོམས་ཀྱི་འགྲེལ་པ།
པོའི་བསྟོད་པ་བྱས་ནས། གཉིས་པ་བསྟོད་པའི་ཕྱིར། གང་གིས་མངོན་པར་ཞེས་བྱ་
བ་ལ་སོགས་པ་སྨོས་སོ།། ན་
གང་གིས་མངོན་པར་དགའ་འགྱུར་ཞིང་།། །།
གང་གིས་སྡིག་པ་མི་སྐྱེད་དང་། །
སྨྲས་པས་ཕ་རོལ་དགའ་འགྱུར་བའི།།
སྙན་ཚིག་ཁོ་ན་སྨྲ་བར་བྱ།༡༣།།
གང་གིས་སྙན་པར་སྨྲ་བས་དགའ་བར་འགྱུར་བ་དེ་ནི་མངོན་པར་དགའ་བར་འགྱུར་
བ་སྟེ། སྙན་པར་སྨྲ་བ་ཞེས་བྱའོ། །དེས་ན་དེ་ཉིད་སྨྲས་པ། གང་ཞིག་ཚིག་འདིས་
དགའ་འགྱུར་ཞེས་པ་སྟེ། གང་གིས་ཐོས་པས་ཀྱང་མངོན་པར་དགའ་ཞིང་རངས་པ་
སྟེ༑ འདི་མཉན་པས་དགའ་ཞིང་རངས་པ་སྐྱེ་བར་འགྱུར་བའོ། །ཡང་ན་ཚིག་རྐང་སྔ་
མས་ནི་དོན་སྙན་པར་བསྟན་ཏོ། །འདིས་ནི་ཚིག་འབྲུ་སྙན་པར་བསྟན་ཏོ། །མངོན་
པར་དགའ་འགྱུར་ན་ཞེས་བྱ་བ་དེ་ཉིད་དབྱེ་བའི་ཕྱིར་གང་ཞིག་མཁས་པ་ཆགས་
པར་བྱེད་པ་ཡོད་ཅེས་བྱ་བ་སྨོས་ཏེ། ཚིག་གང་གིས་ཆགས་པ་མེད་པའི་སྦྱོར་བ་སྟེ།
རྟོགས་པ་དག་ནི་ཅུང་ཟད་ཀྱང་མི་འཁྲུགས་པ་ཡིན་ཏེ། འོན་ཀྱང་དགའ་བར་ནི་བྱེད་
དོ༑ ༑ཡང་ན་ཕྲ་རྒྱས་ཐམས་ཅད་སེལ་བ་ཡིན་ནོ།།
དེ་
པ་དེ་ནི་སྙན་ཚིག་དམ་པ་ཡིན། །ཞེས་བྱ་བ་ནི་དེའི་ཚིག་དེ་ནི་འཕགས་པ་རྣམས་
བཞེད་ཅིང་སྤྱོད་པ་ཡིན་ཏེ། ཇི་སྐད་དུ་འཇམ་ཞིང་འཇམ་པའི་ཚིག་གི་ངག་ཡང་དག་
པར་འབྱུང་བ་ནི་བདག་ལ་རག་ལས་པ་ཡིན་པའི་ཕྱིར་སྙིང་སྟོབས་དང་ལྡན་པའི་
སྐྱེས་བུ་སུ་ཞིག་ཚིག་རྩུབ་པོ་སྨྲ་བར་འགྱུར། གསུམ་པ་བསྟོད་པ་ནི། བདེན་པའི་
ཚིག་ནི་བདུད་རྩི་སྟེ། །ཞེས་བྱ་བ་སྨོས་ཏེ།
།



ཚིག་གི་ཚོམས་ཀྱི་རྣམ་པར་འགྲེལ་པ། 75
བདེན་པའི་ཚིག་ནི་བདུད་རྩི་སྟེ།། །
བདེན་པའི་ཚིག་ནི་བླ་མེད་ཡིན།། ཀོ་
དོན་དང་ཆོས་ལ་རབ་གནས་པ།།
བདེན་པ་ཡིན་ཞེས་དམ་པ་གསུངས།༡༤། ས་
ཕྱིན་ཅི་མ་ལོག་པ་སྨྲ་བ་ནི་བདུད་རྩིའི་ཚིག་ཏུ་བཤད་དེ། དེ་ལ་གནས་པས་ན་མྱ་
ངན་ལས་འདས་པ་འཐོབ་པའོ། །ཡང་ན་བདུད་རྩི་ནི་ལྷ་རྣམས་ཀྱིས་ལོངས་སྤྱོད་
པ་ཡིན་ཏེ། གང་གི་ཕྱིར་བདེན་པ་ཉིད་ནི་རོ་ཤིན་ཏུ་བསོད་པ་ཡིན་ནོ་ཞེས་ལུང་
ལས་འབྱུང་སྟེ། དེས་མཁས་པ་རྣམས་ཚིམ་པའི་ཁྱད་པར་དང་ཉམས་བརྟས་པར་
འགྱུར་བའི་ཕྱིར་ལྷ་རྣམས་ཀྱི་བདུད་རྩི་བཞིན་ནོ། །བདེན་པའི་ཚིག་ནི་བླ་མེད་
ཡིན། །ཞེས་བྱ་བ་ནི་ཐམས་ཅད་ལས་ཁྱད་པར་དུ་གྱུར་པ་ཡིན་ཏེ། དོན་ཐམས་
ཅད་ལས་ཁྱད་པར་དུ་གྱུར་པའི་ཕྱིར་རོ། །ཡང་ན་ཚིག་ནི་གཙུག་གི་ནོར་བུར་གྱུར་
པའི་ཕྱིར་མེ་ཏོག་གི་ཕྲེང་བ་ཤིན་ཏུ་ཡིད་དུ་འོང་བ་རབ་ཏུ་གནས་པ་ཡིན་ནོ་ཞེས་
བྱ་བའི་ཚིག་གིས་ཏེ། ལེགས་པར་ཕ་རོལ་ཏུ་ཕྱིན་པའི་སྐྱེས་པའི་རབས་ལ་སོགས་
པ་བརྗོད་པར་བྱའོ།། །
ཅིའི་ཕྱིར་བླ་ན་མེད་པ་ཡིན་ཞེ་ན། འདིར་རྒྱུ་སྨྲས་པ། བདེན་པ་ཞེས་བྱ་བ་
སྨོས་ཏེ། གང་གི་ཕྱིར་བདེན་པའི་ཚིག་ནི་དོན་ལ་རབ་ཏུ་གནས་པ་ཡིན་ཏེ། དེ་
ལས་འབྱུང་བའི་ཕྱིར་རོ་ཞེས་དམ་པ་རྣམས་བརྗོད་དེ། འཇིག་རྟེན་འདིའི་དགོས་པ་
བྱེད་པའི་ཕྱིར་རོ། །ཆོས་ལ་ཡང་རབ་ཏུ་གནས་པ་ཡིན་ཏེ། འཇིག་རྟེན་ཕ་རོལ་གྱི་
དགོས་པ་བྱེད་པའི་ཕྱིར་རོ། །ཡང་ན་དོན་ལ་གནས་པ་ནི་འཇིག་རྟེན་པའི་ཕན་ཡོན་
ནོ༑ ༑ཆོས་ལ་གནས་པ་ནི་འཇིག་རྟེན་ལས་འདས་པའི་ཕན་ཡོན་ནོ་ཞེས་བྱ་བ་ལ་



76 ཆེད་དུ་བརྗོད་པའི་ཚོམས་ཀྱི་འགྲེལ་པ།
སོགས་པའོ། །དམ་པའི་དངོས་པོའི་དེ་ཁོ་ན་ཉིད་རིག་པ་སྟེ། ཐམས་ཅད་མཁྱེན་པ་
དང་། དེའི་གཞུང་ལ་སྤྱོད་པའི་ཉན་ཐོས་དག་གོ །གསུངས་པ་ནི་འཆད་པའོ། །ཚིག་
རྐང་བཞི་པ་ལས་བརྩམས་ཏེ། སངས་རྒྱས་ཀྱིས་ནི་གསུང་ཚིག་གང༌། །ཞེས་བྱ་བ་
ལ་སོགས་པ་སྨོས་ཏེ། །
སྡུག་བསྔལ་ཐམས་ཅད་སྤང་བའི་ཕྱིར།
པ། སངས་རྒྱས་ཀྱིས་ནི་གསུང་ཚིག་གང་།། ་
བདེན་པ་མྱ་ངན་འདས་འགྲོ་བའི།།
ཚིག་དེ་བླ་ན་མེད་པ་ཡིན།༡༥། །
ཚིག་གི་ཚོམས་ཏེ་བརྒྱད་པའོ།། །།
ཐམས་ཅད་མཁྱེན་པ་ཉིད་དུ་ཐུགས་རྗེ་ཆེན་པོས་གཞན་གྱི་དོན་ལ་བརྩོན་པ་སྟེ།
ཚུལ་ཁྲིམས་ཀྱིས་མཚོན་པ་སེམས་པ་ཁྱད་པར་ཅན་སངས་རྒྱས་སོ། །གང་ཅུང་
ཟད་སངས་རྒྱས་བཅོམ་ལྡན་འདས་ཀྱིས་བཤད་པ་ནི་གསུང་རབ་ཡན་ལག་བཅུ་
གཉིས་སོ། །སངས་རྒྱས་བཅོམ་ལྡན་འདས་ཀྱིས་ཇི་ལྟ་བུས་གསུངས་ཤེ་ན། སྨྲས་
པ༑ བདེན་པ་སྟེ་འཇིགས་པ་མེད་པ་མངོན་པར་མཐོ་བའི་རྒྱུར་གྱུར་པའི་ཕྱིར་རོ།
མྱ་ངན་ལས་འདས་པར་འགྲོ་བ་ནི་ཐར་པ་ཐོབ་པར་བྱེད་པ་སྟེ། ངེས་པར་ལེགས་
པ་སྒྲུབ་པའི་ཕྱིར་རོ། །དངོས་པོའི་སྐྱོན་མེད་པས་འདིར་བསམ་པའི་སྐྱོན་ཡང་ནམ་
ཡང་མེད་དོ། །བསམ་པའི་སྐྱོན་མེད་པའི་ཕྱིར་གཞན་གྱི་དོན་དུ་གང་བཅོམ་ལྡན་
འདས་ཀྱིས་གསུངས་པའི་ཚིག་དེའི་དོན་ཉིད་སྡུག་བསྔལ་ཐམས་ཅད་སྤངས་པའི་
ཕྱིར་ཞེས་བྱ་བ་སྨོས་ཏེ། སེམས་ཅན་ཐམས་ཅད་ཀྱི་སྡུག་བསྔལ་ཐམས་ཅད་ཉེ་བར་
ཞི་བའི་ཕྱིར་རོ། ཚིག་དེ་བླ་ན་མེད་པ་ཡིན། །ཞེས་བྱ་བ་ནི་ཚིག་དེ་ཉིད་ཟླ་མེད་
པའོ། །ཚིག་གི་ཚོམས་ཏེ་བརྒྱད་པའི་རྣམ་པར་འགྲེལ་པ་རྫོགས་སོ།། །།



༄༅།།ཆེད་དུ་བརྗོད་པའི་ཚོམས་ལས་ལས་ཀྱི་ཚོམས་
ཞེས་བྱ་བ་བཞུགས་སོ།།
།
ཆོས་གཅིག་ལས་ནི་རབ་འདས་ཤིང་།།
འཇིག་རྟེན་ཕ་རོལ་བཅོམ་པ་ཡི།
ལུས་ཅན་བརྫུན་དུ་སྨྲ་བ་ཡིས།།
སྡིག་པ་མི་བྱ་ཅི་ཡང་མེད།༡།
ན་
ལྕགས་སྒོང་མེ་ལྕེ་འབར་འདྲ་བ།།
ཟོས་པར་གྱུར་པ་ཆེས་སླ་ཡི།།
ཚུལ་འཆལ་ལེགས་པར་མི་སྡོམ་པས།། །།
ཡུལ་འཁོར་བསོད་སྙོམས་བཟར་མི་རུང་།༢།།
ཁྱོད་ནི་སྡུག་བསྔལ་གྱིས་འཇིགས་ཤིང་།།
ཁྱོད་ལ་སྡུག་བསྔལ་མི་སྡུག་ན།།
མངོན་སུམ་དག་གམ་ལྐོག་ཏུའང་རུང་།།
སྡིག་པ་ཅན་གྱི་ལས་མི་བྱ།༣།
མི་



78 ཆེད་དུ་བརྗོད་པའི་ཚོམས་ཀྱི་འགྲེལ་པ།
གལ་ཏེ་སྡིག་པའི་ལས་བྱས་སམ།།
བྱེད་ཀྱང་རུང་སྟེ་ཁྱོད་ཀྱིས་ནི།། ། །
ཀོག་ཅེས་ལངས་ཏེ་བྲོས་བྱས་ཀྱང་།།
སྡུག་བསྔལ་ལས་ནི་ཐར་མི་འགྱུར།༤།
གང་དུ་གནས་ན་ལས་ཀྱིས་མི་ཚུགས་པའི།།
ས་ཕྱོགས་དེ་ནི་ཡོད་པ་མ་ཡིན་ཏེ། ་་་
བར་སྣང་ལ་མེད་རྒྱ་མཚོའི་ནང་ན་མེད།།
རི་བོ་རྣམས་ཀྱི་གསེབ་ཏུ་ཞུགས་ཀྱང་མིན། ༥།
་
།
ཕ་རོལ་པོ་ལ་བརྟགས་ནས་གང་།།
སྡིག་པ་ཅན་གྱི་ལས་མཐོང་བ།།
དེ་དག་བདག་གིས་མི་བྱ་སྟེ། །
སྡིག་བྱས་ལས་ནི་རྗེས་སུ་འབྲང་།༦།
ལས་གང་ཤིན་ཏུ་མི་བཟད་དང་།།
ཟོལ་བྱེད་གཞལ་བླུགས་འཆོས་པ་དང༌།།
མི་ལ་འཚེ་བར་བྱེད་པ་དང་།། དེ ་ད
གཞན་ལ་བྱེད་དུ་འཇུག་པ་ཡི།།
དབང་
ག་



ལས་ཀྱི་ཚོམས། 79
ལས་དེ་མི་ཡི་རྗེས་འབྲང་བས།
དེ་ཡིས་གཡང་སར་ལྟུང་བར་བྱེད།༧།
།
སྟེ་
མི་ཡིས་དགེ་བའམ་སྡིག་པ་ཡི།།
ལས་ནི་གང་དང་གང་བྱས་པའི།།
ལས་རྣམས་ཆུད་ཟར་མི་འགྱུར་ཏེ།
དེ་ལྟ་དེ་ལྟར་འབྲས་བུར་འགྱུར། །
།
་
དེ་ཡི་ཚོགས་པ་ཇི་སྲིད་པར།།
དེ་སྲིད་འདི་ནི་རུང་(རྡུང་)བར་བྱེད།།
དེ་ལ་གཞན་དག་རུང་(རྡུང་)བྱེད་དེ།
རུང་(རྡུང་)བྱེད་དེ་ནི་རྟག་པར་འགྱུར། ༄༅། །
འདི་ནི་བདག་རྗེས་མི་འབྲང་ཞེས། །
བྱིས་པས་མ་བརྟགས་བྱས་པ་ཡི།།
སྡིག་པའི་ལས་ཀྱིས་འགྲོ་བ་དག །
ཕ་རོལ་ཏུ་ནི་ཤེས་པར་འགྱུར།༡༠། །
གལ་ཏེ་བྱིས་པས་མི་ཤེས་པར།།
སྡིག་པའི་ལས་ནི་བྱས་པ་དག །
།
དེ་དང་



80 ཆེད་དུ་བརྗོད་པའི་ཚོམས་ཀྱི་འགྲེལ་པ།
ནམ་ཞིག་ན་ནི་དེ་ཉིད་ཀྱིས།། །།
རྣམ་སྨིན་ཚ་བ་སོ་སོར་བསྟེན།། ::འི་
རང་གི་ལས་ཀྱིས་དེ་འོག་ཏུ།།
མེ་ཡིས་བསྲེགས་པ་བཞིན་དུ་གདུངས། ༡༡།
བྱིས་པ་ཤེས་རབ་ཆུང་ངུ་དག ། །
བདག་ལ་དགྲ་བཞིན་བྱེད་པ་ཡིས།།
གང་ཞིག་འབྲས་བུ་ཆེར་འགྱུར་བའི། །
སྡིག་ཅན་ལས་ནི་སྤྱོད་པར་བྱེད། ༡༢།
གང་ཞིག་བྱས་པས་གདུང་འགྱུར་ཞིང༌།།
མཆི་མས་གདོང་གཡོགས་ངུ་བཞིན་དུ།།
རྣམ་སྨིན་སོ་སོར་བསྟེན་པ་ཡིས།།
ལས་དེ་དག་ནི་མ་བྱས་ལེགས།༡༣།
།
གང་ཞིག་བྱས་ན་མི་གདུང་ཞིང་།།
དགའ་ཞིང་ཡིད་ནི་བདེ་བ་ཡིས།།
རྣམ་སྨིན་སོ་སོར་བསྟེན་པ་ཡིན།།
ལས་དེ་དག་ནི་བྱས་ན་ལེགས།༡༤།
།



དེ
་
ལས་ཀྱི་ཚོམས། 81
བདག་ཉིད་བདེ་བ་འདོད་པའི་ཕྱིར།
དགོད་བཞིན་སྡིག་པའི་ལས་བྱས་པའི།།
སྡིག་པའི་ལས་དེའི་རྣམ་སྨིན་དག །
ངུ་བཞིན་ཉམས་སུ་མྱོང་བར་འགྱུར།༡༥།
ལག་
ངེས་པར་སྡིག་ལས་འཕྲལ་དུ་ནི།།
འོ་མ་ལྟ་བུར་འགྱུར་མི་བྱེད།།
ཐལ་བས་གཡོགས་པའི་མེ་ལྟ་བུ།།
དེས་ནི་བྱིས་པ་སྲེག་པར་བྱེད།༡༦།
སྡིག་ལས་འཕྲལ་དུ་ངེས་པར་ནི།།
མཚོན་བཞིན་གཅོད་པར་མི་བྱེད་ཀྱང་།།
སྡིག་པའི་ལས་ཀྱི་འགྲོ་བ་དག །
ཕ་རོལ་ཏུ་ནི་མངོན་པར་འགྱུར།༡༧།
གང་དུ་དེ་དག་རྣམ་སྨིན་ནི།།
ཚ་བ་སོ་སོར་བསྟེན་པ་ཡི།།
སྡིག་པའི་ལས་ཀྱིས་འགྲོ་བ་དག །
ཕ་རོལ་ཏུ་ནི་ཤེས་པར་འགྱུར།༡ར།



82 ཆེད་དུ་བརྗོད་པའི་ཚོམས་ཀྱི་འགྲེལ་པ།
ལྕགས་ལས་གཡའ་ནི་ལངས་གྱུར་པ།།
ལངས་པ་དེས་ནི་དེ་ཉིད་ཟ།། །
དེ་བཞིན་མ་བརྟགས་བྱས་པ་ཡི།།
རང་གི་ལས་ཀྱིས་ངན་འགྲོར་འགྲོ།༡༩། །
ལས་ཀྱི་ཚོམས་ཏེ་དགུ་པའོ།། །།



༄༅། །ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
ལས་ཀྱི་ཚོམས་ཀྱི་འགྲེལ་པ་བཞུགས་སོ།། །།
༄༅། །ཚུལ་ཁྲིམས་ལ་སོགས་པའི་ཚོམས་གསུམ་བསྟན་པ་ལས་ཕལ་ཆེར་ལས་
ཀྱི་ཚུལ་གསལ་བར་བསྟན་པའི་ཕྱིར། དེའི་འོག་ཏུ་ལས་ཀྱི་ཚོམས་བསྟན་ཏོ། །ཡང་
ན་བསྟན་མ་ཐག་པའི་ཚོམས་དེས་ནི་བདེན་པ་ལ་སོགས་པའི་ཚིག་བསྟན་པ་ཡིན་
ལ་འདིས་ནི། བརྫུན་དུ་སྨྲ་བ་ལ་སོགས་པའི་ཚིག་བརྗོད་པ་ཡིན་ནོ། །ཡང་ན་ཚིག་
ལས་ཆེས་ཁྱད་པར་དུ་གྱུར་པའི་ལས་ཉིད་བསྟན་པའི་ཕྱིར་ཏེ་གང་གི་ཕྱིར་སངས་
རྒྱས་ཀྱི་བསྟན་པའི་སྟོབས་ཀྱིས་སེམས་ཅན་རྣམས་འཁོར་བ་ལས་འདོན་པ་ཡིན་
ལ༑ དེའི་ཕྱིར་འདི་ནི་ལས་ཆེས་ཁྱད་པར་དུ་གྱུར་པ་ཡིན་པས་དེའི་རྣམ་པར་འགྲེལ་
པ་བརྩམ་པ་འདོད་ནས་སྨྲས་པ། ཆོས་གཅིག་ཅེས་བྱ་བ་ལ་སོགས་པའོ།།
ཆོས་གཅིག་ལས་ནི་རབ་འདས་ཤིང་།།
འཇིག་རྟེན་ཕ་རོལ་བཅོམ་པ་ཡི།།
ལུས་ཅན་བརྫུན་དུ་སྨྲ་བ་ཡིས།།
སྡིག་པ་མི་བྱ་ཅི་ཡང་མེད།༡།
།
རྒྱལ་པོའི་ཁབ་ཀྱི་དཀའ་ཐུབ་འབྱིན་པའི་ཀུན་དགའ་ར་བ་ན་ཚེ་དང་ལྡན་པ་སྒྲ་གཅན་
འཛིན་གནས་ཏེ། དེ་གདུལ་བའི་དོན་དུ་བཅོམ་ལྡན་འདས་དེར་གཤེགས་སོ།།
དེས་ཀྱང་ཐག་རིང་པོ་ནས་བཅོམ་ལྡན་འདས་དེར་གཤེགས་པ་མཐོང་སྟེ། གདན་



84 ཆེད་དུ་བརྗོད་པའི་ཚོམས་ཀྱི་འགྲེལ་པ།
བཤམས་ཤིང་ཞབས་བཀྲུ་བ་དང་ཞབས་རྟེན་ཡང་ཕྱོགས་གཅིག་ཏུ་གཞག་སྟེ།
མདུན་བསུ་ནས་ཆོས་གོས་དང་ལྷུང་བཟེད་ཁྱེར་རོ། །ཇི་ཙམ་ན་བཅོམ་ལྡན་འདས་
ཉིད་ཀྱིས་ཞབས་བསིལ་ཏེ་ཆུ་སྣོད་ཀྱི་ནང་དུ་ཆུ་ཅུང་ཟད་ལྷག་པ་གཞག་ནས། ཚེ་
དང་ལྡན་པ་སྒྲ་གཅན་འཛིན་ལ་ཆུ་ཅུང་ཟད་ཙམ་འདི་མཐོང་ངམ་ཞེས་བཀའ་སྩལ་
ཏོ༑ ༑བཙུན་པ་དེ་བཞིན་ནོ་ཞེས་གསོལ་ཏོ། །དེ་ལྟར་ཅུང་ཟད་ཙམ་དེ་བཞིན་དུ་ངས་
སྒྲ་གཅན་འཛིན་ཁྱོད་ལ་སྐྱེས་བུ་གཏི་མུག་ཅན་གྱི་དགེ་སྦྱོང་གི་ཆོས་སྨྲ་བར་བྱའོ།།
གང་ལ་ལ་ཞིག་ཤེས་བཞིན་དུ་བརྫུན་དུ་སྨྲ་བ་དང༌། ངོ་ཚ་མེད་པ་དང༌། །འཛེམ་
པ་མེད་པ་དང་། འགྱོད་པ་མེད་པ་དེ་ཡང་བོར་བ་ནས་དེ་བཞིན་དུ་འདི་ལ་གཡོན་
ཅན་དགེ་སྦྱོང་གི་ཆོས་སོ་ཞེས་ང་སྨྲའོ་ཞེས་བྱ་བ་དང་། ཧསྟི་ཤུ་ཎ་ཌ་ཏ་གའི་དཔེར་
བརྗོད་པས་ཚིགས་སུ་བཅད་པ་གཉིས་གསུངས་སོ།། ག་
ཆོས་གཅིག་ནི་གཙོ་བོར་གྱུར་པའི་དོན་ཏེ། གཅིག་གི་སྒྲ་ནི་མཆོག་གི་ཚིག་
ཡིན་པའི་ཕྱིར་རོ། །ཆོས་ཀྱི་སྒྲ་ནི་ཡང་དོན་གྱི་རྣམ་གྲངས་ཡིན་པའི་ཕྱིར་ཏེ། །གྲོང་
འདི་ན་ནི་རྒྱལ་གྱི་གྲོགས་པོ་གནས་སོ་ཞེས་གཙོ་བོར་ཤེས་པ་བཞིན་ཏེ། དེས་
ན་བདེན་པའི་ཚིག་ནི་འདིར་ཆོས་སོ། །འཛིན་པར་བྱེད་པ་ཡིན་པས་ཆེན་པོའོ།།
གཅིག་ཀྱང་ཡིན་ལ་ཆོས་ཀྱང་ཡིན་པས་ཆོས་གཅིག་ཅེས་བསྡུ་བ་བྱས་སོ། །དེ་
ལས་འདས་པ་ནི་ཐལ་བ་སྟེ། བདེན་པ་ཞེས་བྱ་བ་བོར་བ་དང་ལྡན་པའི་སྐྱེས་བུའོ།།
འདི་ཇི་ལྟ་བུ་ཡིན་ཞེ་ན་སྨྲས་པ། བརྫུན་དུ་སྨྲ་བའི་ཞེས་བྱ་བ་སྟེ། བརྫུན་པ་ནི་ཕྱིན་ཅི་
ལོག་སྟེ། སྨྲ་བ་ནི་ཚིག་གོ །གང་ཞིག་རྟག་ཏུ་བརྫུན་སྨྲ་བ་དེ་ཉིད་ནི་སྐྱེ་བོ་དམ་པས་
མ་བསྔགས་པ་བདེན་པའི་ཆོས་ལས་འདས་པ་སྟེ། དཔེར་ན་དུག་ཧ་ལ་ཧ་ལ་ཉེ་བར་
ལོངས་སྤྱོད་པ་དེས་སྲོག་འཕྲོག་པར་བྱེད་པ་དེ་བཞིན་དུའོ།། །།



ལས་ཀྱི་ཚོམས་ཀྱི་རྣམ་པར་འགྲེལ་པ། 85
ལུས་ཅན་ནི་སེམས་ཅན་ནོ། །འཇིག་རྟེན་ཕ་རོལ་བཅོམ་པ་ཞེས་པ་ནི་བདེ་
འགྲོ་ཡོངས་སུ་སྤངས་པ་སྟེ། འདིར་ཕ་རོལ་གྱི་སྒྲ་ནི་བསྔགས་པར་བྱས་པའི་ཕྱིར་
ཏེ༑ སོང་ནས་བདེ་བ་སྦྱིན་པ་ནི་ཆོས་སོ་ཞེས་པའི་ཚིག་གིས་སོ། །དེ་སྤངས་པས་ནི་
དེའི་འབྲས་བུ་སྤོང་བའོ། །སྡིག་པ་མི་བྱ་ཅི་ཡང་མེད། །ཅེས་བྱ་བ་ནི་དེས་བདེན་པ་
སྤངས་ཤིང་རྫུན་དུ་སྨྲ་བ་ཡོངས་སུ་གཟུང་བས་སྡིག་པ་བསགས་ཏེ། རིམ་གྱིས་དགེ་
བའི་རྩ་བ་རྣམས་རྒྱུན་གཅོད་པར་བྱེད་པ་དེ་ནི་སྔར་བཤད་པའི་སེམས་ཅན་གྱིས་ནི་
མི་བྱ་བ་དང་། ངན་པར་སྤྱོད་པ་མི་བྱེད་པ་ཅི་ཡང་མེད་པའོ། །དེས་ན་ཡང་དེ་ཉིད་
ཀྱི་ཕྱིར། ལྕགས་གོང་ཟོས་པ་ཆེས་བླ་ཡི། །ཞེས་བྱ་བ་སྨོས་ཏེ། །
ལྕགས་སྒོང་མེ་ལྕེ་འབར་འདྲ་བ།།
ཟོས་པར་གྱུར་པ་ཆེས་སླ་(བླ་)ཡི།།
ཚུལ་འཆལ་ལེགས་པར་མི་སྡོམ་པས།།
ཡུལ་འཁོར་བསོད་སྙོམས་བཟར་མི་རུང་།༢།
ལྕགས་ཀྱི་གར་བུའམ་ལྕགས་ཀྱི་གོང་པོ་མིད་པ་ནི་རུང་ངོ་ཞེས་པའོ། །ཇི་ལྟ་བུ་ཞེ་
ན༑ བསྲེག་པ་སྟེ་མེས་བསྲེགས་པའོ། །མེ་ལྕེ་འབར་འདྲ་བ་ཞེས་བྱ་བ་ནི་མེ་འབར་
བ་དང་འདྲ་ཞིང་མཚུངས་པ་གང་ཡིན་པ་སྟེ། མེས་སྲེག་ཅིང་འབར་བ་དང་མཉམ་
པའོ། །བཟར་མི་རུང་ཞེས་བྱ་བ་ནི་གང་ཞིག་ཟོས་ཤིང་མིད་པའོ། །འདི་སྐད་སྟོན་
པ་ཡིན་ཏེ། གང་ཡང་ལྕགས་ཀྱི་ཐུ་ལུམ་བསྲེགས་ཤིང་མེ་ལྕེ་འབར་བ་ལྟ་བུ་ཟ་བ་
དང་། གང་ཡང་ཚུལ་ཁྲིམས་འཆལ་བ་ཡུལ་འཁོར་གྱི་བསོད་སྙོམས་ཟ་བར་བྱེད་
པ་འདི་གཉིས་ལས་ནི་ལྕགས་ཀྱི་ཐུ་ལུམ་ཟ་བ་དེ་ནི་བླའི། ཅིག་ཤོས་ནི་མ་ཡིན་ནོ།།
ཇི་སྐད་དུ་རྣམ་པར་སྨྲ་བར་བྱེད་པ་ལས་དམིགས་པ་ནི་ཆོས་མཆོག་ཡིན་གྱི། གང་



86 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཡང་མི་དམིགས་པ་ནི་མ་ཡིན་ཏེ། ཆོས་ཐམས་ཅད་ལ་བདག་མེད་པའི་རྣམ་པ་ལ་
གང་དམིགས་པ་དང་། གང་ཡང་མི་དམིགས་པ་དེ་གཉིས་ལས་དམིགས་པ་ཉིད་
ཆེས་མཆོག་ཡིན་ནོ་ཞེས་པའི་དོན་ཏེ། དེ་བཞིན་དུ་བསྟན་པ་འདི་ཡང་ཤེས་པར་
བྱའོ། །ཚུལ་ཁྲིམས་འཆལ་བ་ཞེས་བྱ་བ་ནི་ཚུལ་ཁྲིམས་ཉམས་པ་སྟེ། བརྫུན་སྨྲ་བ་
ལ་སོགས་པ་ཞེས་བྱ་བའི་དོན་ཏོ། །
ཡུལ་འཁོར་བསོད་སྙོམས་ཞེས་བྱ་བ་ནི་གྲོང་ལ་སོགས་པ་ལས་རྙེད་པའི་
བསོད་སྙོམས་ཏེ། གུས་པ་སྔོན་དུ་བཏང་བས་དགེ་སློང་ལ་བྱིན་པའི་ཟས་ཞེས་
བྱ་བའི་དོན་ཏོ། །མི་སྡོམ་པ་ཞེས་བྱ་བ་ནི་དབང་པོ་སྡོམ་པ་དང་མི་ལྡན་པའི་ཕྱིར་
ཏེ༑ གང་ཚུལ་ཁྲིམས་དང་ལྡན་ཡང་དབང་པོ་མ་དུལ་བ་དེས་བསོད་སྙོམས་ཉེ་བར་
ལོངས་སྤྱོད་པ་མི་རིགས་སོ། །ཡང་ན་དགེ་བའི་ཕྱོགས་ལ་མངོན་པར་མི་བརྩོན་པ་
སྟེ༑ ལེ་ལོ་ཅན་གྱིས་ཉེ་བར་བླངས་པའི་འཚོ་བ་ནི་བུ་ལོན་དུ་སྤྱོད་པ་ཡིན་ནོ་ཞེས་
ལུང་ལས་འབྱུང་བའི་ཕྱིར་རོ། །འདི་ནི་ཤིན་ཏུ་བསྡམས་པ་ཡིན་ནོ་ཞེས་དེ་ལ་དད་
པས་བསོད་སྙོམ་ལ་སོགས་པ་འབུལ་བར་འགྱུར་ཏེ། དེ་ནི་ནང་ན་ཤིན་ཏུ་མ་རུངས་
པ་ཡིན་ན་དེ་ཐམས་ཅད་ནི་བུ་ལོན་དུ་འགྱུར་རོ། །བརྫུན་དུ་སྨྲ་བའི་ཉེས་དམིགས་
བསྟོད་པས་དེ་ལས་བཟློག་པའི་ཕྱིར་གསུངས་སོ། །སྡིག་པས་འཇིགས་པ་རྣམས་
ལ་འདི་ལྟ་བུའི་སྡིག་པ་མི་བྱའོ་ཞེས་འདིར་བསྟན་པའི་ཕྱིར་ཁྱོད་ནི་སྡུག་བསྔལ་
གྱིས་འཇིགས་ཤིང་ཞེས་བྱ་བ་ལ་སོགས་པ་སྨོས་སོ།།
ཁྱོད་ནི་སྡུག་བསྔལ་གྱིས་འཇིགས་ཤིང༌།།
ཁྱོད་ལ་སྡུག་བསྔལ་མི་སྡུག་ན། །
མངོན་སུམ་དག་གམ་ལྐོག་ཏུའང་རུང་།།
སྡིག་པ་ཅན་གྱི་ལས་མི་བྱ།༣།
།་་TT་ ཀ T༦་༠T



ལས་ཀྱི་ཚོམས་ཀྱི་རྣམ་པར་འགྲེལ་པ། 87
བཅོམ་ལྡན་འདས་ཅི་ར་བ་རྐྱ་ཞེས་བྱ་བའི་ཆུ་ཀླུང་རྒྱུ་ཞིང་གཤེགས་པ་ལས་ཉ་བ་
རྒན་པོ་ཞིག་གིས་ཉ་རྒྱས་ཉ་མང་པོ་བཟུང་ཞིང་ཕྱུང་བ་གཟིགས་ཏེ། ཅི་རིགས་ཀྱི་
བུ་ཁྱོད་གང་ལ་ལས་འཇིགས་པ་ཡོད་ཅེས་བཀའ་སྩལ་པ་དང༌། ཀྱེ་གོ་ཏ་མ་སྡུག་
བསྔལ་ལས་འཇིགས་པ་མཆིས་སོ་ཞེས་གསོལ་ཏོ། །དེ་ལྟ་ན་གཞན་དག་ལ་སྡུག་
བསྔལ་མ་བསྐྱེད་ཅིག །དེ་ཅིའི་ཕྱིར་ཞེ་ན། གང་གིས་སྡུག་བསྔལ་བྱས་ན་བདེ་བར་
འགྱུར་བ་ནི་མེད་དོ་ཞེས་པ་ནས་ཇི་སྲིད་དུ་ཚིགས་སུ་བཅད་པ་གཉིས་གསུངས་སོ།།
གཞན་དག་ནི་སྡུག་བསྔལ་གྱིས་འཇིགས་པ་ཀུན་ཏུ་རྒྱུ་ཞིག་གིས་འདི་སྐད་ཅེས།
ཀྱེ་གོ་ཏ་མ་བདག་འདིར་སྡུག་བསྔལ་གྱིས་འཇིགས་པར་གྱུར་ན། དེ་ཐབས་གང་
གིས་བདག་གི་སྡུག་བསྔལ་མེད་པར་འགྱུར་ཞེས་གསོལ་པ་དང༌། དེ་ཉིད་ཀྱི་ཕྱིར་
འདི་གསུངས་པ་ཡིན་ནོ་ཞེས་ཟེར་རོ། །ཁྱོད་ནི་ཞེས་བྱ་བ་ནི་གལ་ཏེའོ། །འཇིགས་
པ་ནི་སྐྲག་པའོ།། །
སྡུག་བསྔལ་གྱིས་ཞེས་བྱ་བ་ནི་ངན་སོང་གི་སྡུག་བསྔལ་ལས་ཞེས་བྱ་བའི་
ཚིག་གི་ལྷག་མ་སྟེ། གསུམ་པའི་གནས་སུ་ལྔ་པ་གཞག་པས་ན་སྡུག་བསྔལ་ལས་
ཞེས་བྱ་བའི་དོན་ཏོ། །ཁྱོད་ལ་ཞེས་བྱ་བ་ནི་གལ་ཏེ་ཁྱོད་ལ་སྡུག་བསྔལ་མི་སྡུག་
པ་སྟེ། བདེ་འགྲོའི་སྡུག་བསྔལ་ལམ་འདུ་བྱེད་ཀྱི་སྡུག་བསྔལ་མི་འདོད་པ་ཡིན་ན་
སྟེ༑ ངན་སོང་གི་སྡུག་བསྔལ་ནི་སྔར་བཤད་པའི་ཕྱིར་རོ། །གང་གི་ཕྱིར་ཡང་དེས་
ཉེ་བར་གདུང་བ་ཡིན་པའི་ཕྱིར་མངོན་པར་མི་འདོད་པ་སྟེ། དེ་བས་ན་དེའི་འོག་ཏུ་
སྐྱེ་བ་ལ་མངོན་དུ་ཕྱོགས་པའི་ཕྱིར་སྡུག་བསྔལ་ལས་འཇིགས་པ་ཡིན་ཏེ། བདག་
སྡུག་བསྔལ་བར་ནམ་ཡང་མ་གྱུར་ཅིག་པའོ། །དེར་ལྟུང་བ་ཡོངས་སུ་སྤང་བའི་
སྨན་བསྟེན་པའི་ཐབས་བསྟན་པའི་ཕྱིར་སྨྲས་པ། མི་བྱ་ཞེས་པ་སྟེ་ནམ་ཡང་མ་



88 ཆེད་དུ་བརྗོད་པའི་ཚོམས་ཀྱི་འགྲེལ་པ།
བྱེད་ཅིག་པའོ། །སྡིག་པ་ཅན་གྱི་ལས་ཞེས་བྱ་བ་ནི་ངན་པར་སྤྱོད་པའོ། །མངོན་
སུམ་ནི་སྐྱེ་བོ་ཐམས་ཅད་ཀྱིས་མངོན་སུམ་དུ་གསལ་བར་རོ། །ལྐོག་ཏུ་འང་རུང་
ཞེས་བྱ་བ་ནི་ཡང་ན་སྐྱེ་བོས་དབེན་པའི་ཕྱོགས་ཏེ། ཕག་ཏུ་ཞེས་བྱ་བའི་དོན་ཏོ།།
ཇི་སྐད་དུ། མ་མཐོང་ལྐོག་ཏུའང་མི་བྱ་སྟེ། །ལས་དེ་འཕགས་པས་མི་བྱའོ། །ཞེས་
གསུངས་པའོ།། །།
གལ་ཏེ་སྡིག་པའི་ལས་བྱས་སམ།།
བྱེད་ཀྱང་རུང་སྟེ་ཁྱོད་ཀྱིས་ནི།།
ཀོག་ཅེས་ལངས་ཏེ་བྲོས་བྱས་ཀྱང་།། །།
སྡུག་བསྔལ་ལས་ནི་ཐར་མི་འགྱུར།༤། །
གལ་ཏེ་སྡིག་པའི་ལས་བྱས་སམ། །བྱེད་ཀྱང་རུང་སྟེ་ཞེས་བྱ་བ་ནི་གལ་ཏེ་ཡང་
ཁྱོད་མི་ཤེས་པས། ང་ཡོངས་སུ་མྱ་ངན་ལས་འདས་པའི་འོག་ཏུ་སྲོག་གཅོད་པ་ལ་
སོགས་པའི་ཉེས་དམིགས་ཉེས་པར་སྤྱོད་དམ་ང་ཉིད་ད་ལྟར་འདུག་བཞིན་དུ་མདུན་
དུ་ཁྱོད་ཀྱིས་བྱས་ན་དེས་ན་ཁྱོད་ནི། སྡུག་བསྔལ་ལས་ཞེས་བྱ་བ་སྨོས་ཏེ། ལུས་
དང་སེམས་གདུང་བ་ལས་སོ། །ཐར་མི་འགྱུར་ཞེས་བྱ་བ་ནི་ངེས་པར་འབྱུང་བའོ།།
ཅི་ཞིག་བྱས་ན་ཐར་བར་མི་འགྱུར་ཞེ་ན། སྨྲས་པ། ཀོག་ཅེས་ལངས་ཏེ་བྲོས་བྱས་
ཀྱང༌། །ཞེས་བྱ་བ་སྟེ། རང་གི་ཡུལ་ལམ་རྒྱ་མཚོ་ལ་སོགས་པ་ལས་རྒལ་ཞིང་
འདས་པར་བྱས་པའམ། ཡུལ་ཐག་ཤིན་ཏུ་རིང་པོར་སོང་བར་གྱུར་ཀྱང་སྟེ་ཇི་སྐད་
དུ༔ སྡིག་ཅན་བདག་ཉིད་གར་འགྲོ་བ། །སྡུག་བསྔལ་ཉིད་ནི་དེར་འགྲོ་སྟེ། །གང་དང་
གང་དུ་མི་གནས་པ། །དེ་ཉིད་ན་ནི་བསྲེག་པར་འགྱུར། །ཞེས་གསུངས་པའི་ཕྱིར་
རོ༑ ༑བར་སྣང་ལ་སོགས་པར་བྲོས་ན་དེ་ལས་ཐར་བར་འགྱུར་རོ་ཞེས་བདེན་པར་



ལས་ཀྱི་ཚོམས་ཀྱི་རྣམ་པར་འགྲེལ་པ། 89
སྨྲ་བ་གཅད་པའི་ཕྱིར་སྨྲས་པ། གང་དུ་གནས་ན་འཆི་བས་མི་ཚུགས་པ། །ཞེས་བྱ་
བ་ལ་སོགས་པ་སྟེ།
ས་གང་དུ་གནས་ན་ལས་ཀྱིས་མི་ཚུགས་པའི། །
ས་ཕྱོགས་དེ་ནི་ཡོད་པ་མ་ཡིན་ཏེ།
བར་སྣང་ལ་མེད་རྒྱ་མཚོའི་ནང་ན་མེད།།
རི་བོ་རྣམས་ཀྱི་གསེབ་ཏུ་ཞུགས་ཀྱང་མིན།༥།
ཕ་རོལ་པོ་ལ་བརྟགས་ནས་གང་།།
སྡིག་པ་ཅན་གྱི་ལས་མཐོང་བ།།
དེ་དག་བདག་གིས་མི་བྱ་སྟེ།།
སྡིག་བྱས་ལས་ནི་རྗེས་སུ་འབྲང་།༦།
འདིར་གླེང་གཞི་དང་འབྲེལ་བ་ནི་མི་རྟག་པའི་ཚོམས་སུ་བཤད་དེ། འཆི་བའི་
གནས་སུ་ལས་ཉི་ཚེ་བརྗོད་པ་ཡིན་ནོ། །ལས་ཀྱིས་ཟིལ་གྱིས་ནོན་པར་བྱེད་པས་
དེ་བྱ་བར་མི་རུང་བའི་ཕྱིར་སྨྲས་པ། ཕ་རོལ་པོ་ལ་བརྟགས་ནས་གང་། །ཞེས་
བྱ་བ་ལ་སོགས་པའོ། །རྒྱལ་པོ་མ་སྐྱེས་དགྲས་ཀཱར་ཥཱ་པ་ཎའི་བཞི་ཆ་བརྐུས་པ་
ཙམ་དང་། གཞན་གྱིས་བསྒྱུར་བ་ཙམ་གྱིས་ཀྱང་གསོད་པར་བྱེད་དོ། དེ་རེ་ཞིག་
གཅིག་ན་རྐུན་མ་དང་བྱི་བོ་བྱེད་པ་དང༌། ཞལ་ཆེ་ལ་གཡོ་བྱེད་པ་མང་པོ་དག་
གསད་པའི་ཕྱིར་གཤེད་མ་བའི་ལག་ཏུ་གཏད་དེ། དེའི་དབང་དུ་མཛད་ནས་འདི་
གསུངས་སོ། །གང་ཞེས་བྱ་བ་དང༌། སྡིག་པ་ཅན་གྱི་ལས་ཞེས་བྱ་བ་འདིར་སྦྱར་
བར་བྱའོ། །ཕ་རོལ་པོ་ལ་ཞེས་བྱ་བ་ནི་རྐུན་པོ་དང་བྱི་བོ་བྱེད་པ་ལ་སོགས་པ་དག་
ལའོ། །བརྟགས་ནས་ཞེས་བྱ་བ་ནི་ཉེ་བར་བརྟགས་པ་དང་། ཡོངས་སུ་བཙལ་བ་
སྟེ། སྐྱེས་བུ་གང་གིས་སྡིག་པ་བྱས། །ཞེས་སོ།།



90 ཆེད་དུ་བརྗོད་པའི་ཚོམས་ཀྱི་འགྲེལ་པ།
HC
སྡིག་པ་ཅན་ཞེས་བྱ་བ་ནི་འོག་ནས་བཤད་དོ། །མཐོང་བ་ནི་འཇིག་རྟེན་ངེས་
པར་བྱས་པའོ། །སྡིག་པ་ན་ཞེས་བྱ་བ་ནི་སྐྱེས་བུ་དམ་པ་རྣམས་ཀྱིས་སྨད་པ་དང་
མི་འདོད་པའི་འབྲས་བུའོ། །བདག་གིས་ཞེས་བྱ་བ་ནི་རང་ཉིད་ཀྱིས་སོ། །དེ་དག་མི་
བྱ་ཞེས་བྱ་བ་ནི་སྡིག་པ་ཅན་གྱི་ལས་མི་བྱ་བའོ། །ཅིའི་ཕྱིར་ཞེ་ན། འདི་ལྟར། སྡིག་
བྱས་ལས་ནི་རྗེས་སུ་འབྲང་། །ཞེས་བྱ་བ་ཡིན་ཏེ། སྡིག་པ་བྱེད་པ་ཡིན་ནོ་ཞེས་སྐྱེ་
བོ་རྣམས་སྨོད་ཅིང་སྡིག་པ་ཅན་གྱི་སྐྱེ་བོ་ནི་ཐ་མ་ཡིན་ནོ་ཞེས་བྱ་བའི་ཕྱིར། །རང་
གིས་བྱས་པའི་སྡིག་པའི་ལས་དེ་ནི་འདི་དང་ཕ་རོལ་ཏུ་རྗེས་སུ་འབྲང་བ་ཡིན་ཏེ།
ཇི་ལྟར་བདག་གིས་མིག་གིས་ཐམས་ཅད་མཐོང་བ་བཞིན་ནོ། །སྡིག་པའི་ལས་ཀྱི་
སྐྱོན་བསྟན་པས་དེ་འགག་པའི་ཕྱིར་འདི་གསུངས་སོ། །གང་ཡང་ལས་ཀྱི་ཞགས་
པས་བཅིངས་པར་གྱུར་ན་ནི་གཡང་སར་ལྷུང་བར་འགྱུར་རོ་ཞེས་བསྟན་པའི་ཕྱིར་
སྨྲས་པ། ལས་གང་ཤིན་ཏུ་མི་བཟད་དང་། །ཞེས་བྱ་བ་ལ་སོགས་པའོ།། །།
ལས་གང་ཤིན་ཏུ་མི་བཟད་དང་།།
ཟོལ་བྱེད་གཞལ་བླུགས་འཆོས་པ་དང་། །
མི་ལ་འཚེ་བར་བྱེད་པ་དང་།།
གཞན་ལ་བྱེད་དུ་འཇུག་པ་ཡི།།
ལས་དེ་མི་ཡི་རྗེས་འབྲང་བས།།
དེ་ཡིས་གཡང་སར་ལྟུང་བར་བྱེད།༧།
དེ་ནས་སྲང་ལ་གཡོ་བྱེད་པའི་ཚོང་དཔོན་ཞིག་དང༌། འཐབ་མོས་འཚོ་བའི་གྲོང་
དཔོན་ཞིག་ལ་བཅོམ་ལྡན་འདས་ཀྱིས་འདི་སྐད་ཅེས་བཀའ་སྩལ་ཏོ། །འདི་ལ་ཟོལ་
བྱེད་པས་གཞལ་བླུགས་གཅིག་ཏུ་འཚོས་པ་དང༌། ལོག་པའི་འཚོ་བས་འཚོ་བར་
1:|:
ཞེ་
་



，
ལས་ཀྱི་ཚོམས་ཀྱི་རྣམ་པར་འགྲེལ་པ། 91
བྱེད་པ་སྟེ། འདི་ལྟ་སྟེ་ཁར་བའི་སྲང་ལ་ཟོལ་བྱེད་པ་དང་། གཞལ་བླུགས་ལ་གཅིག་
ཏུ་ཟོལ་བྱེད་པ་དང་མཆོག་ཏུ་གཏུམ་ཞིང་མི་བཟད་པ་ལག་པ་ཁྲག་གིས་སྦགས་པ་
ནི་ཇི་སྲིད་དུ་དམྱལ་བ་རྣམས་སུ་སྐྱེ་བར་འགྱུར་རོ་ཞེས་བྱ་བ་ནས་ཚིགས་སུ་བཅད་
པ་གཉིས་གསུངས་སོ། །གང་ཞེས་བྱ་བ་དང་། མིའི་ཞེས་བྱ་བར་སྦྱར་ཏེ་སེམས་
ཅན་ནོ། །ཟོལ་བྱེད་གཞལ་བླུགས་འཆོས་པ་དང༌། །ཞེས་བྱ་བ་ནི་སྔ་ན་མེད་པའི་བྲེ་
ལ་སོགས་པ་འཆོས་པའོ། །འདིས་འཇལ་བ་ཡིན་པས་གཞལ་བླུགས་ཏེ། དེ་ཡང་
བཅོས་མ་དེའི་སྦྱོར་བ་བྱས་པའོ།། །
དེ་ལས་གབ་པ་ལས་གཞན་ལ་འཚེ་བའི་ཐབས་བསྟན་ནས་བསལ་བར་སྨྲས་
པ༑ ལས་གང་ཤིན་ཏུ་མི་བཟད་པ། །ཞེས་བྱ་བ་སྨོས་ཏེ། སྲོག་གཅོད་པ་ལ་སོགས་
པ་རྣམ་པར་སྨད་པའི་སྤྱོད་པ་དེའོ། །མི་ལ་འཚེ་བར་བྱེད་པ་དང་། །ཞེས་བྱ་བ་ནི་
སེམས་ཅན་གཞན་ལ་ཉེ་བར་གདུང་བར་བྱེད་པ་ཡིན་ནོ། །གཞན་ལ་བྱེད་དུ་འཇུག་
པ་ཞེས་བྱ་བ་ནི་གཞན་བྱེད་པར་འཛུད་པའམ། གཞན་གྱི་ལག་གིས་ཞེས་བྱ་བའི་
དོན་ཏོ། །དེ་ཡིས་གཡང་སར་ལྟུང་བར་བྱེད། །ཅེས་བྱ་བ་ནི་རབ་ཏུ་འགྲོ་བ་དང་
འཇུག་པ་ཞེས་བྱ་བའི་དོན་ཏོ། །གཡང་ས་ནི་ངན་སོང་ངོ༌། །དེ་ཡིས་ཞེས་བྱ་བ་ནི་
འཚེ་བ་བྱེད་པ་ལ་སོགས་པས་སོ། །ཅིའི་ཕྱིར་ཞེ་ན། སྨྲས་པ། ལས་དེ་མི་ཡི་རྗེས་
འབྲང་བས། །ཞེས་བྱ་བ་ཡིན་ཏེ། གང་གི་ཕྱིར་སེམས་ཅན་དེ་སྡིག་པ་ངན་སོང་གི་
འབྲས་བུའི་ལས་ནག་པོའི་ཞགས་པ་ཉིད་ཀྱིས་བཅིངས་པ་སྟེ། གཞན་གྱིས་དབང་དུ་
བྱས་པ་ཡིན་པས་དེ་བས་ན་མི་འདོད་ཀྱང་ངན་སོང་དུ་འགྲོ་བ་ཉིད་དོ། །འོ་ན་ལུས་
ཀྱིས་ལས་བྱས་པ་ནི་ལུས་ཉམས་པས་འཇིགས་པར་འགྱུར་ཏེ། གང་གི་ཕྱིར་གནས་
ཉམས་ན་གནས་པ་ཉམས་པར་སྣང་ངོ་ཞེ་ན། སྨྲས་པ། །



92 ཆེད་དུ་བརྗོད་པའི་ཚོམས་ཀྱི་འགྲེལ་པ།
Hir
མི་ཡིས་དགེ་བའམ་སྡིག་པ་ཡི།།
ལས་ནི་གང་དང་གང་བྱས་པའི།། བདེ་
ལས་རྣམས་ཆུད་ཟར་མི་འགྱུར་ཏེ། །
དེ་ལྟ་དེ་ལྟར་འབྲས་བུར་འགྱུར།། །
མི་ཡིས་གང་དང་གང་བྱས་པའི། །ཞེས་བྱ་བ་སྟེ། གང་ཅུང་ཟད་ཀུན་ནས་ཉོན་
མོངས་པ་སེམས་ཅན་འདི་སྤྱོད་པའོ། །དེ་གང་ཡིན་ཞེ་ན། སྨྲས་པ། དགེ་བའམ་ནི་
སྡིག་པ་ཡི། །ཞེས་བྱ་བ་སྨོས་ཏེ། མི་དགེ་བའི་ལས་སམ་དགེ་བའི་ལས་སོ། །དེ་
ལྟ་དེ་ལྟར་ཞེས་བྱ་བ་ནི་དགེ་བ་དང་མི་དགེ་བ་རང་གིས་བྱས་པ་ལས་སོ། །འབྲས་
བུར་འགྱུར་ཞེས་བྱ་བ་ནི་བགོ་སྐལ་ལ་སྤྱོད་པའོ། །ཅིའི་ཕྱིར་དེ་ལྟར་འགྱུར་ཞེ་ན།
ལས་རྣམས་ཆུད་ཟར་མི་འགྱུར་ཏེ། །ཞེས་བྱ་བ་སྟེ་གང་གི་ཕྱིར་ལས་བྱས་ཤིང་
བསགས་པ་ནི་འབྲས་བུ་མེད་པར་མི་འགྱུར་ཏེ། དེ་བས་ན། ལས་རྣམས་བསྐལ་པ་
བརྒྱར་ཡང་ནི། ། ཆུད་མི་ཟ་བའང་ཚོགས་དང་དུས། །ཞེས་བྱ་བའི་ཚིག་གིས་སོ།།
སྡུག་བསྔལ་གྱིས་འཇིགས་པ་རྣམས་ལ་སྡིག་པའི་ལས་སྤོང་བ་ལ་གཟུད་པའི་ཕྱིར་
འདི་གསུངས་སོ། །དུས་ཅུང་ཟད་དུ་ཉེས་པར་སྤྱོད་པ་བྱས་ཀྱང་ཇི་སྲིད་མ་ཤིའི་བར་
དུ་བདེ་བ་ཡོད་དོ་ཞེས་པ་ལ། དེ་ཉིད་སྨྲས་པ། དེ་ཡི་ཚོགས་པ་དེ་སྲིད་དུ། །ཞེས་བྱ་
བ་ལ་སོག་པ་ཡིན་ནོ།།
བ་ན་ དེ ་ཡི་ཚོགས་པ་ཇི་སྲིད་པར།།
དེ་སྲིད་འདི་ནི་རུང་(བརྡུང་)བར་བྱེད།།
དེ་ལ་གཞན་དག་རུང་(བཟུང་)བྱེད་དེ། །
རུང་བརྡུང་)བྱེད་དེ་ནི་རྟག་པར་འགྱུར།།



ལས་ཀྱི་ཚོམས་ཀྱི་རྣམ་པར་འགྲེལ་པ། 93
རྒྱལ་པོ་གསལ་རྒྱལ་དང་། རྒྱལ་པོ་མ་སྐྱེས་དགྲ་གཉིས་ཕན་ཚུན་མི་མཐུན་པར་
གྱུར་ཏེ། ཇི་ཙམ་ན་མ་སྐྱེས་དགྲས་རྒྱལ་པོ་གསལ་རྒྱལ་གྱི་གླང་པོ་ཆེའི་ཚོགས་ལ་
སོགས་པ་ཐམས་ཅད་ཕྲོགས་པར་གྱུར་ཏོ་ཞེས་བྱ་བ་ལ་སོགས་པ་རྒྱ་ཆེར་དགེ་
སློང་རབ་ཏུ་མང་པོ་བསོད་སྙོམས་ལ་འོངས་པ་དག་ལས་གསན་ནས་བཅོམ་ལྡན་
འདས་ཀྱིས་དགྲ་ལས་རྒྱལ་བར་གྱུར་ཅིག་ཅེས་བྱ་བ་ལ་སོགས་པ་བཀའ་སྩལ་པ་
དང༌། ཡང་འཐབ་མོ་ལ་ཞུགས་ཏེ་རྒྱལ་པོ་གསལ་རྒྱལ་གྱིས་རྒྱལ་པོ་མ་སྐྱེས་དགྲ་
དེ་གསོན་བཞིན་དུ་བཟུང་སྟེ། བཅོམ་ལྡན་འདས་ཀྱི་སྤྱན་སྔར་ཁྱེར་ཏེ་འོངས་ནས་
གསོལ་པ། བཙུན་པ་འདི་ནི་བདག་དང་ཡུན་རིང་པོ་ནས་ཁོན་མེད་པ་ལགས་ན།
འདི་ཉིད་ཀྱིས་དགྲ་བགྱིས་པ་ཉི་ཚེར་ཟད་དོ་ཞེས་པ་ནས། གྲོགས་པོའི་བུ་ཡིན་ནོ་
ཞེས་བྱ་བའི་བར་དུ་ཇི་སྲིད་དུ་གང་གིས་ཀྱང་མ་བཏང་ངོ་ཞེས་པ་ནས། རྒྱལ་པོ་
ཆེན་པོ་འདི་ཁྱོད་ཀྱིས་མ་བཏང་བ་དེས་ནི་ཡུན་རིང་པོར་གནོད་པར་འགྱུར་ཞིང་མི་
ཕན་པར་འགྱུར་རོ་ཞེས་གསུངས་ཏེ། དེས་ན་ཇི་ཙམ་ན་འདི་གསུངས་སོ།།
རུང་(བརྡུང་)བར་བྱེད་ཅེས་བྱ་བ་ནི་རྣམ་པར་འཇིག་པ་དང༌། རྣམ་པར་
འཇོམས་པར་བྱེད་པའོ། །དེ་སྲིད་ཅེས་བྱ་བ་ནི་དེ་སྲིད་ཀྱི་དུས་སོ། །འདི་ནི་ཞེས་
བྱ་བ་ནི་མ་སྐྱེས་དགྲ་ལ་སོགས་པའོ། །དུས་ཇི་སྲིད་ཅིག་ཏུ་འདི་རུང་(བཟུང་)བར་
བྱེད་ཅེ་ན། དེ་ཡི་ཚོགས་པ་ཇི་སྲིད་བར། །ཞེས་བྱ་བ་སྨོས་ཏེ། དུས་ཇི་སྲིད་ཀྱི་
བར་དུ་དེའི་དགེ་བའི་ལས་མ་ཟད་ཅིང་ནུས་པ་མངོན་དུ་ཕྱོགས་ཤིང་གནས་པའམ།
སྒྲུབ་པའི་འདུ་འཕྲོད་རྗེས་སུ་མཐུན་པར་གྱུར་པ་འཇུག་པ་དེ་སྲིད་དུའོ། །དེ་ནས་
གཞན་ཡང་རུང་(བརྡུང་)བྱེད་དེ། །ཞེས་བྱ་བ་ལ། དེ་ནས་ཞེས་བྱ་བ་ནི་དེའི་ཕྱི་ནས་
ཏེ༑ སྔར་བཤད་པའི་ཚོགས་པ་དང་བྲལ་བར་གྱུར་པ་དང༌། ཁྱོད་ལ་སོགས་པ་ཅི་



94 ཆེད་དུ་བརྗོད་པའི་ཚོམས་ཀྱི་འགྲེལ་པ།
ལ་རག་པ་མེད་པར་ཆས་ནས་རྒྱལ་པོ་མ་སྐྱེས་དགྲ་ལ་སོགས་པ་གང་ཡང་རུང་བ་
ཟིལ་གྱིས་གནོན་པར་བྱེད་དོ། །གཞན་དག་ནི་སྔར་གྱིས་རུང་(བརྡུང་)བར་བྱེད་པ་
དེ་འཇིག་པའི་འོག་ཏུ་དེ་ལས་བཟློག་པ་སྟེ། ཚོགས་པ་འདུས་པའི་ཕྱིར་རུང་(བཟུང་)
བར་བྱེད་པ་གཞན་དག་གིས་རུང་(བཟུང་)བར་བྱེད་དོ།། དེ་བས་ད ་
བཅོམ་ལྡན་འདས་དམྱལ་བའི་གནས་སུ་རྒྱུ་ཞིང་གཤེགས་པའི་ཚེ། དམྱལ་བ་
པ་རྣམས་ཀྱིས་གསོལ་བ་བཏབ་པ་ན། ཚེ་རབས་སྔ་མའི་གཤིན་རྗེའི་སྲུང་མ་དག་
བསྟན་ནས། འདི་གསུངས་སོ་ཞེས་ཟེར་ཏེ། གང་གི་ཕྱིར་དེ་ནི་ཇི་སྲིད་འཚོའི་བར་
དུ་དམྱལ་བ་དེ་དག་ལ་གནོད་པ་བྱེད་ལ། ཤི་ནས་ནི་དམྱལ་བའི་སྲུང་མ་ཤིན་ཏུ་མི་
བཟད་པ་གཞན་དག་ཀྱང་དེར་སྐྱེས་ནས་གནོད་པར་བྱེད་དོ་ཞེས་སོ། །འབྱོར་པ་
ཐམས་ཅད་ཀྱི་མཐའ་ནི་རྒུད་པ་ཡིན་ཏེ། དེའི་ཕྱིར་བག་མེད་པ་མི་བྱའོ་ཞེས་བསྟན་
པའི་ཕྱིར་འདི་གསུངས་སོ། །གལ་ཏེ་མི་འདོད་པའི་འབྲས་བུའི་ལས་བྱེད་པའི་དུས་
སུ་མི་རྟོགས་ཀྱང་སྨིན་པའི་དུས་སུ་མི་དེ་རྟོགས་པ་ཡིན་ནོ་ཞེས་བསྟན་པའི་ཕྱིར།
འདི་ནི་བདག་རྗེས་མི་འབྲང་བས། །ཞེས་བྱ་བ་ལ་སོགས་པ་གསུངས་སོ།།
འདི་ནི་བདག་རྗེས་མི་འབྲང་ཞེས།།
བྱིས་པས་མ་བརྟགས་བྱས་པ་ཡི།།
སྡིག་པའི་ལས་ཀྱིས་འགྲོ་བ་དག །
ཕ་རོལ་ཏུ་ནི་ཤེས་པར་འགྱུར།༡༠།
གལ་ཏེ་བྱིས་པས་མི་ཤེས་པར།
།
སྡིག་པའི་ལས་ནི་བྱས་པ་དག །
ནམ་ཞིག་ན་ནི་དེ་ཉིད་ཀྱིས།།
རྣམ་སྨིན་ཚ་བ་སོ་སོར་བསྟེན།།



ལས་ཀྱི་ཚོམས་ཀྱི་རྣམ་པར་འགྲེལ་པ། 95
རང་གི་ལས་ཀྱིས་དེ་འོག་ཏུ།།
མེ་ཡིས་བསྲེགས་པ་བཞིན་དུ་གདུངས།༡༡། །
བཅོམ་ལྡན་འདས་ཀྱིས་དགེ་སློང་རྣམས་ལ་བཀའ་སྩལ་པ། དགེ་སློང་དག་བྱིས་པ་
སོ་སོའི་སྐྱེ་བོ་འདི་དག་ནི་ངེས་པར་དམུས་ལོང་ཡིན་ཏེ། དོན་ཇི་ལྟ་བ་བཞིན་དུ་མི་
ཤེས་པས་ལུས་ཀྱིས་ཉེས་པར་སྤྱད་པ་སྤྱོད་ཅིང་ཞེས་རྒྱ་ཆེར་དམྱལ་བར་སྐྱེ་བར་
འགྱུར་ཏེ་ཞེས་པ་ནས་ཇི་སྲིད་དུ་ཚིགས་སུ་བཅད་པ་ལྔ་པོ་འདི་གསུངས་སོ། །བྱས་
པ་ནི་འབྱུང་བའོ། །མ་བརྟགས་པ་ནི་མི་ཤེས་པའོ། །བྱིས་པ་ནི་སྐྱེ་བོ་རྨོངས་པ་
སྟེ༑ བྱིས་པའི་སྐྱེ་བོ་དེ་ནི་བྱས་པའི་ལས་ཀྱང་ངག་ལུས་བཞིན་དུ་སྐྱེ་བ་གཞན་དུ་
འབྱུང་བར་མི་འགྱུར་རོ་ཞེས་འདི་ལྟར་ངེས་པར་རྟོག་གོ །ཇི་ལྟར་མ་བརྟགས་པ་
ཡིན་ཞེ་ན། །འདི་ནི་བདག་རྗེས་མི་འབྲང་བས། །ཞེས་བྱ་བ་སྟེ། སྡིག་པའི་ལས་འདི་
ནི་བདག་འགྲོ་བའི་རྗེས་སུ་འབྲང་བ་མ་ཡིན་ཏེ། དཔེར་ན་ལུས་བྱེད་པ་པོ་འདི་ནི་
འདི་ཉིད་དུ་འཇིག་པར་འགྱུར་ཏེ། དེ་བཞིན་དུ་དེས་བྱས་པས་ལས་ཀྱང་འཇིག་པར་
འགྱུར་རོ་སྙམ་པའོ།།
ཇི་ལྟར་གང་དང་གང་དུ་ལུས་འགྲོ་བ་དེ་དང་དེར་གྲིབ་མ་འགྲོ་བར་འགྱུར་ལ།
དེ་མེད་ན་ནི་དེ་མེད་པར་འགྱུར་བ་དེ་བཞིན་དུ་ཕ་རོལ་དུ་ནི་ཞེས་བྱ་བ་སྟེ། འཇིག་
རྟེན་ཕ་རོལ་ཏུ་རྟོག་པར་འགྱུར་བའོ། །གང་དུ་གནས་ནས་ཤེས་པར་འགྱུར་ཞེ་ན།
སྡིག་པའི་ལས་ཀྱིས་འགྲོ་བ་དག །ཅེས་བྱ་བ་ཡིན་ཏེ། དེ་ན་གནས་པར་གྱུར་པ་
ན༑ ༑ཞེས་བྱ་བ་ནི་ཚིག་གི་ལྷག་མའོ། །སྡིག་པའི་ལས་གང་ཡིན་པ་དེ་ནི་སྡིག་པའི་
ལས་ཉིད་དོ། །སྡིག་པ་བྱེད་པ་གང་ཡིན་པ་དམྱལ་བ་ལ་སོགས་པའི་འགྲོ་བ་དག་ཏུ་
གནས་ཤིང་དེ་དང་འབྲེལ་བ་ན་སྡིག་པ་ཤེས་པར་འགྱུར་རོ། །ནམ་ཞིག་ཅེ་ན་སྨྲས་



96 ཆེད་དུ་བརྗོད་པའི་ཚོམས་ཀྱི་འགྲེལ་པ།
པ༑ ནམ་ཞིག་ན་འདི་ཉིད་ཀྱིས་ཚ་བར་འགྱུར་བ་སྟེ། གང་གི་ཚེ་འདི་ཉིད་ཀྱིས་སྡིག་
པའི་ལས་བྱས་པའི་བྱིས་པ་དེ་ཉིད་ཀྱི་རྣམ་པར་སྨིན་པའི་འབྲས་བུ་སོ་སོར་བསྟན་
པ་ན་སྡུག་བསྔལ་ཆེན་པོ་སྐྱེ་བར་འགྱུར་ཞིང་དེའི་ཚེ་སྡུག་བསྔལ་གྱི་འབྲས་བུས་ཉེ་
བར་གདུངས་པས་དེའི་སྐྱོན་ཤེས་ནས་ཡིད་ལ་གཅགས་པར་འགྱུར་ཏེ། བདག་གིས་
ནི་གང་སྡིག་པ་སྤྱོད་པ་ནི་ལེགས་པར་མ་བྱས་པ་སྟེ། ཇི་སྐད་དུ། རིགས་པའམ་ཡང་
ན་མི་རིགས་པས། །ལོངས་སྤྱོད་བདག་གིས་གང་བསགས་པ། །གཞན་དག་བདེ་
བས་དགའ་བར་འགྱུར། །བདག་ནི་སྡུག་བསྔལ་སྐལ་བ་ལེན། །ཞེས་བཤད་པའོ།།
ཇི་ལྟར་ཡང་སྔོན་སྡིག་པ་བྱས་པ་མི་ཤེས་པ་ནི་ཉོན་མོངས་པ་ལ་འཇུག་ཅིང་ཕྱིས་
ཀྱང་ཀུན་ནས་དཀྲིས་པ་དང་མ་བྲལ་བའམ། ཡང་ན་མི་འདོད་པའི་འབྲས་བུ་འབྱུང་
བ་ནི་ཡིད་ལ་གཅགས་པར་འགྱུར་བའི་ཕྱིར་སྨྲས་པ། གལ་ཏེ་ཞེས་བྱ་བ་སྨོས་ཏེ།
ཇི་ལྟར་ཡང་བྱིས་པའི་སྐྱེ་བོས་སྡིག་པ་སྟེ། ལུས་ལ་སོགས་པའི་ལས་བྱས་པ་ན་
རྨོངས་པས་སྡིགས་པ་ཉིད་དུ་མི་ཤེས་པའི་ཕྱིར་རོ། །རང་གི་ལས་ཀྱིས་ཞེས་བྱ་བ་
ནི་བདག་ཉིད་ཀྱིས་བྱས་པའི་སྡིག་པའི་ལས་དེ་དག་གིས་སོ།།
དེའི་འོག་ཏུ་ནི་ཀུན་ནས་དཀྲིས་པ་དང་མ་བྲལ་བའི་གནས་སྐབས་ན། བྱིས་པ་
དེ་གདུང་བར་འགྱུར་ཏེ། ཡིད་ལ་གཅགས་ཤིང་ཚེ་འདི་དང་ཕ་རོལ་ཏུ་སྡུག་བསྔལ་
གྱིས་གཟིར་བར་འགྱུར་རོ། །མེ་ཡིས་བསྲེགས་པ་བཞིན་ཞེས་བྱ་བ་ནི་དཔེར་ན་ལ་
ལ་ཞིག་མེས་བསྲེགས་པར་གྱུར་ན་གདུང་ཞིང་ཉམ་ཐག་པ་དེ་བཞིན་ནོ། །མི་ཤེས་
པས་བདག་ཉིད་ཀྱི་དོན་དུ་སྡིག་པ་སྤྱོད་པའི་གླེན་པ་དེ་ནི་དམྱལ་བ་ལྷུང་བར་འགྱུར་
རོ་ཞེས་བསྟན་པའི་ཕྱིར་སྨྲས་པ། བྱིས་པ་ཤེས་རབ་ཆུང་ངུ་དག །ཅེས་བྱ་བ་ལ་
སོགས་པའོ།། །



ལས་ཀྱི་ཚོམས་ཀྱི་རྣམ་པར་འགྲེལ་པ། 97
བྱིས་པ་ཤེས་རབ་ཆུང་ངུ་དག །
བདག་ལ་དགྲ་བཞིན་བྱེད་པ་ཡིས།།
གང་ཞིག་འབྲས་བུ་ཚར་འགྱུར་བའི། །
སྡིག་ཅན་ལས་ནི་སྤྱོད་པར་བྱེད།༡༢། ་
གཞན་དག་ནི་རྒྱལ་བྱེད་ཀྱི་ཚལ་ན་ལེགས་པར་རབ་ཏུ་སད་པ་ཞེས་བྱ་བའི་ཀུན་
ཏུ་རྒྱུ་མཛེ་ཅན་ཞིག་ཡོད་དེ། དེས་དེ་བཞིན་གཤེགས་པ་ལ་ཚིག་ངན་པ་བརྗོད་པ་
ལས་བརྩམས་སོ་ཞེས་ཟེར་རོ། །བྱེད་པ་ནི་སྤྱོད་པའོ། །བྱིས་པའི་མཚན་ཉིད་སྨྲས་
པ༑ ཤེས་རབ་ཆུང་ངུ་ཞེས་བྱ་བ་སྟེ། ལས་དང་འབྲས་བུ་ལ་སོགས་པའི་ཚུལ་མི་
ཤེས་པའམ། ཕྱིན་ཅི་ལོག་པའི་བློའོ། །ཇི་ལྟར་བྱེད་པ་ཡིན་ཞེ་ན། སྨྲས་པ། བདག་
ལ་དགྲ་བཞིན་ཞེས་བྱ་བ་སྟེ། རྗེས་སུ་གནོད་པ་བྱེད་ཅིང་མི་མཛའ་བའམ། དགྲ་བོ་
དང་ཕྱིར་རྒོལ་བ་སྟེ། བདག་གི་ལུས་ལ་མི་བཟད་པའི་དགྲར་ཞེས་པའི་དོན་ཏོ། །ཅི་
ཞིག་གཅོད་པར་བྱེད་པ་ཡིན་ཞེ་ན། སྡིག་ཅན་ལས་ནི་སྤྱོད་པར་བྱེད། །ཅེས་བྱ་བ་
ཡིན་ཏེ། སྤྱོད་པ་ནི་ལུས་ལ་སོགས་པའི་ཉེས་པར་སྤྱོད་པའོ། །དེ་གང་ཡིན་ཞེ་ན།
གང་ཞིག་ཚར་འགྱུར་བ་ཞེས་བྱ་བ་སྨོས་ཏེ། གང་ལས་སྨིན་པའི་དུས་སུ་གདུང་བར་
བྱེད་པ་ཡིན་ཏེ། སྡིག་པ་དེའི་འབྲས་བུ་ནི་མི་འདོད་པ་ཡིན་པའི་ཕྱིར་རོ། །ལས་དེ་
ཡང་དམ་པ་རྣམས་ཀྱིས་སྨད་པ་དང་། མི་འདོད་པའི་འབྲས་བུ་ཡིན་ནོ་ཞེས་བསྟན་
པའི་ཕྱིར་སྨྲས་པ། ལས་དེ་དག་ནི་མ་བྱས་ལེགས། །ཞེས་བྱ་བ་ལ་སོགས་པའོ།།
གང་ཞིག་བྱས་པས་གདུང་འགྱུར་ཞིང་། །
མཆི་མས་གདོང་གཡོགས་ངུ་བཞིན་དུ།།
རྣམ་སྨིན་སོ་སོར་བསྟེན་པ་ཡིས།།
ལས་དེ་དག་ནི་མ་བྱས་ལེགས།༡༣། །



98 ཆེད་དུ་བརྗོད་པའི་ཚོམས་ཀྱི་འགྲེལ་པ།
ལས་དེ་དག་ནི་བྱས་ཀྱང་ལེགས་པ་མ་ཡིན་ཞིང་བཟང་པོ་མ་ཡིན་ཏེ། དམ་པ་
རྣམས་ཀྱིས་སྨད་པ་ཡང་ཡིན་ལ་གང་དག་བྱས་པས་གདུང་བར་ཡང་འགྱུར་ཞེས་བྱ་
བ་ཡིན་ཏེ། ལས་གང་བསྟེན་པའི་འོག་ཏུ་ཡིད་ལ་གཅགས་པ་ལ་སོགས་པའི་མེས་
གདུང་བར་འགྱུར་རོ། །རྒྱུ་དེས་ན་ལེགས་པ་མ་ཡིན་ནོ། །འཇིག་རྟེན་འདིའི་ཉེས་
དམིགས་བསྟན་ནས་འདི་འཇིག་རྟེན་ཕ་རོལ་གྱི་ཉེས་དམིགས་སྨྲས་པ། ངུ་བཞིན་
དུ་ཞེས་བྱ་བ་ཡིན་ཏེ། ཉམ་ཐག་པས་ང་རོ་འདོན་བཞིན་དུའོ། །མཆི་མས་ཁྱབ་པའི་
གདོང་གང་ཡིན་པ་དེ་ནི་མཆི་མས་གདོང་ཡོག་པ་སྟེ། རྟག་ཏུ་མཆི་མའི་རྒྱུན་འབབ་
ཅིང་གདོང་གནག་པའོ། །ཡང་ན་དུ་བ་ནི་མཆི་མའི་རྒྱུན་འཛག་པ་སྟེ། འདིས་ནི་
སྡུག་པ་ལ་འཇུག་པར་བྱེད་པའི་གནས་སྐབས་བསྟན་ཏོ། །མཆི་མས་གདོང་ཡོག་
ཅེས་བྱ་བ་ནི་མཆི་མ་འབབ་པས་གདོང་གཤེར་བར་བྱས་པ་སྟེ། འདིས་ནི་འགག་
པའི་གནས་སྐབས་བསྟན་ཏོ། །གང་གིས་ལས་བྱས་ཤིང་བསགས་ནས་རྣམ་པར་
སྨིན་པ་སོ་སོར་བསྟན་པ་ཞེས་བྱ་བ་སྨོས་ཏེ། འབྲས་བུ་རྗེས་སུ་མྱོང་བར་འགྱུར་
བའོ། །ནག་པོའི་ཕྱོགས་བསྟན་ནས་དཀར་པོའི་ཕྱོགས་བསྟན་པའི་ཕྱིར་སྨྲས་པ། །
གང་ཞིག་བྱས་ན་མི་གདུང་ཞིང་།།
དགའ་ཞིང་ཡིད་ནི་བདེ་བ་ཡིས།།
རྣམ་སྨིན་སོ་སོར་བསྟེན་པ་ཡིན།།
ལས་དེ་དག་ནི་བྱས་ན་ལེགས།༡༤།
ལས་དེ་དག་ནི་བྱས་ན་ལེགས། །ཞེས་བྱ་བ་སྨོས་ཏེ། དེ་ཡང་ལས་བྱེད་པས་ན་དགེ་
བ་དམ་པ་རྣམས་ཀྱིས་བསྔགས་པ་གང་ཞིག་བྱས་ན་འཇིག་རྟེན་འདིར་ཡང་རྗེས་
སུ་མི་གདུང་བ་དང་། ཕ་རོལ་དུ་ཡང་། དགའ་ཞིང་ཡིད་ནི་བདེ་བ་ཡིས། །ཞེས་བྱ་



ལས་ཀྱི་ཚོམས་ཀྱི་རྣམ་པར་འགྲེལ་པ། 99
བ་སྟེ། གང་གིས་ལས་བྱས་ཤིང་བསགས་པས་དགའ་བ་ཡང་དག་པར་སྐྱེས་ཤིང་
ལྡན་པའོ། །ཕྱི་རོལ་གྱི་ཡོ་བྱད་ཕུན་སུམ་ཚོགས་པ་ཐོབ་པས་ཡིད་བདེ་བའོ། །ནང་
གི་གཟུགས་མཛེས་པ་ལ་སོགས་པའི་ཁྱད་པར་གྱིས་ནི་དགའ་ཞིང་ཡིད་བདེ་བའོ།།
དགའ་བའི་ཚིག་གིས་བདེ་བའོ། །ཡིད་བདེ་བ་ཞེས་བྱ་བ་ནི་འདོད་པ་ན་སྤྱོད་པའི་
ཡིད་བདེ་བ་སྟེ། བསམ་གཏན་ལས་སྐྱེས་པ་སྟེ་གོ་རིམ་བཞིན་ནོ། །སྡིག་པའི་ལས་
ཀྱི་འབྲས་བུ་བསྟན་པས་སྡིག་པ་ལས་བཟློག་པའི་ཕྱིར་དང་། ལེགས་པར་སྤྱོད་པའི་
འབྲས་བུ་བསྟན་པས་དེ་ཉིད་ལས་གཟུད་པའི་ཕྱིར་འདི་གསུངས་སོ། །རྨོངས་པས་
བདག་ཉིད་ཀྱིས་བདེ་བ་ལ་དགོད་བཞིན་དུ་བརྐམ་པས་ནི་འབྲས་བུ་མི་འདོད་པ་ལ་
སྤྱོད་པ་ཡིན་ནོ་ཞེས་བསྟན་པའི་ཕྱིར་སྨྲས་པ། བདག་ཉིད་བདེ་བ་འདོད་པའི་ཕྱིར།།
ཞེས་བྱ་བ་ལ་སོགས་པའོ།། །།
བདག་ཉིད་བདེ་བ་འདོད་པའི་ཕྱིར།།
དགོད་བཞིན་སྡིག་པའི་ལས་བྱས་པའི། །
སྡིག་པའི་ལས་དེའི་རྣམ་སྨིན་དག །
ན་ ངུ ་བཞིན་ཉམས་སུ་མྱོང་བར་འགྱུར།༡༥།
རྒྱལ་པོའི་ཁབ་ན་གནས་བརྟན་ཤཱ་རིའི་བུའི་ཐད་དུ་ཡི་དྭགས་ཤིག་འོངས་ཏེ་སྨྲས་པ།
འཕགས་པ་བདག་ནི་སྔོན་རྒྱལ་པོའི་ཁབ་ཀྱི་ཚོང་པར་གྱུར་ཏེ། སེར་སྣ་དང་རིགས་
ཀྱི་དྲེགས་པའི་དབང་དང་ཡི་དྭགས་ཀྱི་ཕྱོགས་སྤྱོད་པའི་དབང་གིས་ཡི་དྭགས་སུ་
སྐྱེས་སོ། །བདག་གི་ཉེ་དུ་རྣམས་ལ་སངས་རྒྱས་ལ་སོགས་པའི་དགེ་སློང་གི་དགེ་
འདུན་བཤོས་གསོལ་བར་བྱེད་དུ་གཞུག་ན་དེ་ནི་ལེགས་སོ་ཞེས་རྒྱ་ཆེར་སྨྲས་
ཏེ༑ དེའི་དབང་དུ་མཛད་ནས་ཚིགས་སུ་བཅད་པ་ལྔ་གསུངས་སོ། གཞན་དག་ནི་



100 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཤཱ་རིའི་བུ་དང་མོང་གལ་གྱི་བུ་གཉིས་མནར་མེད་པར་སོང་བ་ན་ལྷ་སྦྱིན་གྱི་ལུས་
དཔག་ཚད་དུ་མ་ཅན་མཐོང་བ་ན་སྨྲས་པ། བཅོམ་ལྡན་འདས་ཀྱིས་ཁྱོད་ལ་ནད་
མེད་དམ་ཞེས་ཀྱང་གསུངས་སོ། །དེས་ཀྱང་མཐོང་ནས་ཤིན་ཏུ་དུ་བར་གྱུར་ནས་
དེའི་ཕྱིར་གསུངས་སོ་ཞེས་ཟེར་རོ།།
དགོད་བཞིན་ཞེས་བྱ་བ་ནི་བཞིན་འཛུམ་པ་དང་ལྡན་པའོ། །སྡིག་པའི་ལས་
བྱས་པ་ཞེས་བྱ་བ་ནི་མི་འདོད་པའི་འབྲས་བུའི་བྱ་བ་ཀུན་ཏུ་སྤྱོད་པའོ། །གང་ཡིན་
ཞེ་ན། བདག་ཉིད་བདེ་བ་འདོད་པའི་ཕྱིར། །ཞེས་བྱ་བ་སྨོས་ཏེ། དེ་དང་འབྲེལ་བ་
ནི་བདག་ཉིད་ཀྱི་ལུས་ལ་བདེ་བ་ཚོལ་བའི་བྱིས་པ་ཞེས་བྱ་བའི་དོན་ཏེ། གཞན་དག་
ནི་དེ་ལྟར་བདེ་བ་མི་འདོད་དོ། །ངུ་བཞིན་རྣམ་སྨིན་དག་ཅེས་བྱ་བ་སྨོས་ཏེ། བདག་
ཉིད་བདེ་བ་འདོད་པའི་ཕྱིར། །བྱས་པའི་སྡིག་པའི་ལས་དེས་ངན་སོང་དུ་སྐྱེས་ཏེ།
དུ་བཞིན་དུ་མི་འདོད་པའི་འབྲས་བུ་ཉམས་སུ་མྱོང་བ་ཡིན་ཏེ། རྣམ་པར་སྨིན་པ་དེ་
ནི་གདུང་བའི་བདག་ཉིད་ཡིན་པའི་ཕྱིར་རོ། །སྡིག་ལས་ཞེས་བྱ་བ་ནི་བསགས་པས་
ན་སྡིག་པ་སྟེ། དེའི་འབྲས་བུ་དེ་ཡང་ཉེ་བར་བསགས་པའམ་སྤྱོད་པའི་ཚུལ་གང་ལ་
ཡོད་པ་དེ་ནི་དེ་ཉིད་དེ། གང་གི་ཕྱིར་སྡིག་པ་ཉེ་བར་བསགས་པ་དེས་ནི་ངེས་པར་
དེའི་འབྲས་བུ་མྱོང་བར་འགྱུར་ཏེ། ཇི་སྐད་དུ་གང་གིས་བསམས་བཞིན་དུ་ལས་
བྱས་ཤིང་བསགས་པས་ནི་རྣམ་པར་སྨིན་པ་ཡང་དག་པར་མྱོང་བར་མི་འགྱུར་རོ་
ཞེས་ང་མི་སྨྲའོ་ཞེས་གསུངས་སོ། །བསམས་བཞིན་དུ་སྡིག་པ་བསགས་པ་དང་།
མཐར་ཕྱིན་པར་བྱས་པ་གཉིས་དང་འགྱོད་པ་མེད་པའི་ཉེས་དམིགས་ཡིན་ནོ། །ཇི་
ལྟར་དེ་སྡིག་པའི་ལས་དགོད་བཞིན་དུ་བྱེད་པ་ཡིན་ཞེ་ན་སྨྲས་པ། འདི་ལྟར་ངེས་
པར་སྡིག་ལས་ཞེས་བྱ་བ་སྟེ། །



ལས་ཀྱི་ཚོམས་ཀྱི་རྣམ་པར་འགྲེལ་པ། 101
ངེས་པར་སྡིག་ལས་འཕྲལ་དུ་ནི།།
འོ་མ་ལྟ་བུར་འགྱུར་མི་བྱེད།།
ཐལ་བས་གཡོགས་པའི་མེ་ལྟ་བུ།།
དེས་ནི་བྱིས་པ་སྲེག་པར་བྱེད།༡༦། །
རྒྱལ་བྱེད་ཀྱི་ཚལ་ན་ཡི་དྭགས་སྐོམ་པས་ཉམ་ཐག་པ་ཞིག་ལས་བརྩམས་པ་ཡིན་
ནོ༑ ༑ངེས་པར་ཞེས་བྱ་བ་ནི་གཅིག་ཏུ་སྡིག་པ་ཅན་གྱི་ལས་སོ། །འཕྲལ་དུ་ཞེས་བྱ་
བ་ནི་དུས་དེ་ཉིད་དུ་མྱུར་དུ་འགྱུར་ཞིང་རྣམ་པར་མི་འགྱུར་ཏེ། བྱས་པའི་དུས་དེ་ཉིད་
དུ་མི་སྨིན་ཏོ་ཞེས་བྱ་བའི་དོན་ཏོ། །ལས་ཐམས་ཅད་ཀྱི་མཐོང་བའི་ཆོས་ཉིད་ལ་མྱོང་
བའི་མི་སྣང་བའི་ཕྱིར་རོ། །མཐུན་པའི་ཆོས་ཀྱི་དཔེ་བསྟན་པ། འོ་མ་ལྟ་བུར་ཞེས་བྱ་
བ་ཡིན་ཏེ། དཔེར་ན་འོ་མ་ནི་དུས་དེ་ཉིད་དུ་ཞོར་མི་འགྱུར་ཏེ་འོན་ཀྱང་དུས་ཕྱི་མ་
ཞིག་ན་ཞོར་འགྱུར་བ་དེ་བཞིན་ནོ།། །།
ཡང་ན་ཆོས་མི་མཐུན་པའི་དཔེ་ནི་འཕྲལ་དུ་ཞེས་བྱ་བ་ནི་སད་རྐྱ་ཞེས་བྱ་
བའི་རྩྭའི་རིགས་ཡོད་དེ་འོ་མ་ལ་དེས་བཏབ་ན་བཅུག་པ་ཙམ་ཉིད་དུ་ཞོར་འགྱུར་ཏེ།
སྡིག་པའི་ལས་ནི་དེ་ལྟ་བུ་མ་ཡིན་ནོ། །དེས་ནི་བྱིས་པ་སྲེག་པར་བྱེད། །ཅེས་བྱ་
བ་ནི་སྡིག་པའི་ལས་སྨིན་པར་འགྱུར་བའི་དུས་ན་ཤིན་ཏུ་གནོད་པར་བྱེད་པའི་ཕྱིར་
ཏེ༑ སྡིག་པ་བྱེད་པའི་སྐྱེ་བོའི་རྗེས་སུ་འབྲང་བར་འགྱུར་རོ། །ཐལ་བས་གཡོགས་
བའི་མེ་ལྟ་བུར། །ཞེས་བྱ་བ་ནི་ཐལ་བས་གཡོགས་པའི་མེ་ལ་དཔེར་ན་བྱིས་པའི་
གོམ་པ་བག་སྐྱོང་སྟེ་འགྲོ་བ་སྲེག་པར་བྱེད་པ་དེ་བཞིན་ནོ། །འདི་ཉིད་ཀྱི་དངོས་པོ་
རྣམ་པ་གཞན་གྱིས་སྟོན་པ་ཡིན་ཏེ། སྡིག་ལས་འཕྲལ་དུ་ངེས་པར་ནི། །ཞེས་བྱ་བ་
ལ་སོགས་པས་སོ།།



102 ཆེད་དུ་བརྗོད་པའི་ཚོམས་ཀྱི་འགྲེལ་པ།
ས
སྡིག་ལས་འཕྲལ་དུ་ངེས་པར་ནི།།
ལ
མཚོན་བཞིན་གཅོད་པར་མི་བྱེད་ཀྱང་།།
སྡིག་པའི་ལས་ཀྱི་འགྲོ་བ་དག །
ཕ་རོལ་ཏུ་ནི་མངོན་པར་འགྱུར།༡༧།།
་
དེ་
མ་
གང་དུ་དེ་དག་རྣམ་སྨིན་ནི།།
ཚ་བ་སོ་སོར་བསྟེན་པ་ཡི། །
སྡིག་པའི་ལས་ཀྱིས་འགྲོ་བ་དག །
ཕ་རོལ་ཏུ་ནི་ཤེས་པར་འགྱུར།༡༨།
གཅོད་པས་ན་གཅོད་ཅིང་དུམ་བུར་བྱེད་པ་སྟེ། ཟད་པར་བྱེད་ཅེས་བྱ་བའི་དོན་ཏོ།།
ཇི་ལྟ་བུ་ཡིན་ཞེ་ན། ཆོས་མི་མཐུན་པའི་དཔེ་མཚོན་བཞིན་དུ་ཞེས་བྱ་བ་བསྟན་ཏོ།།
དཔེར་ན་མཚོན་ཤིན་ཏུ་རྣོན་པོས་ནི་རེག་པ་ཙམ་གྱིས་གཅོད་པར་བྱེད་དོ། །སྡིག་
པའི་ལས་ནི་དེ་ལྟ་བུ་མ་ཡིན་ནོ། །གལ་ཏེ་འཕྲལ་དུ་མི་གཅོད་ན་ཕྱིས་ཀྱང་དེ་བཞིན་
དུ་ཡིན་ནམ་ཞེ་ན། ཕ་རོལ་དུ་ནི་མངོན་པར་འགྱུར། །ཞེས་བྱ་བ་སྨོས་ཏེ། འཇིག་རྟེན་
ཕ་རོལ་དུ་ནི་གང་གིས་སྡིག་པ་བྱས་པས་སྐྱེ་བ་གང་དུ་སྐྱེ་བ་དེར་སྐྱེས་པ་ན་ཤེས་
པར་འགྱུར་ཏེ། སྡིག་པ་བྱས་པས་སྡུག་བསྔལ་བའོ། །གང་གི་ཕྱིར་འཇིག་རྟེན་ཕ་
རོལ་དེར་ནི་འདིར་བྱས་པའི་སྡིག་པའི་འབྲས་བུ་ཤིན་ཏུ་ཚ་བ་ཉམས་སུ་མྱོང་བར་
འགྱུར་ཞིང་ཡིད་དུ་མི་འོང་བའི་སྡུག་བསྔལ་འབྱུང་བ་ཞེས་བྱ་བའི་དོན་ཏོ། །བདག་
ཉིད་ཀྱི་ལུས་ལས་བསྐྱེད་པའི་སྡིག་པ་ཡིན་ན་ཡང་མེ་བཞིན་དུ་རང་གི་གནས་
འཇིག་པར་བྱེད་པ་ཡིན་ནོ་ཞེས་བསྟན་པའི་ཕྱིར་སྨྲས་པ། ལྕགས་ལས་གཡའ་ནི་
ཞེས་བྱ་བ་ལ་སོགས་པའོ།།



ལས་ཀྱི་ཚོམས་ཀྱི་རྣམ་པར་འགྲེལ་པ། 103
ལྕགས་ལས་གཡའ་ནི་ལངས་གྱུར་པ།།
ལངས་པ་དེས་ནི་དེ་ཉིད་ཟ།།
དེ་བཞིན་མ་བརྟགས་བྱས་པ་ཡི།།
རང་གི་ལས་ཀྱིས་ངན་འགྲོར་འགྲོ།༡༩།
ལས་ཀྱི་ཚོམས་ཏེ་དགུ་པའོ།། །།
རྒྱལ་བྱེད་ཀྱི་ཚལ་ན་གནས་བརྟན་རྒྱལ་དང་། ཨ་ཀྲོ་ཤ་ཀ་དང༌། རོ་ཤ་ཀ་དང་། པ་
རི་བྷ་ཤ་ཀ་ལ་བསྟན་པའི་ཕྱིར་གསུངས་སོ་ཞེས་གཞན་དག་ཟེར་རོ། །ལྕགས་ནི་
ལྕགས་ཉིད་དེ་འདི་ལྟར་གཡའ་ནི་དྲི་མའོ། །ལངས་པར་གྱུར་པ་ནི་ཡང་དག་པར་
བྱུང་བའོ། །ཇི་ལྟར་ལྕགས་ལས་དྲི་མ་བྱུང་ཞིང་གནས་པའི་དྲི་མ་དེ་ནི་དེ་ལས་
བྱུང་བའི་དང་དེ་ལས་སྐྱེས་པ་ཡིན་ཞིང་དེ་ལས་ལངས་པ་ཡིན་ཡང་རང་གི་གནམ་
ལྕགས་སམ་མཚོན་དེ་ཉིད་ཟ་བར་བྱེད་ཅིང་ཟད་པ་དང་འཇིག་པར་བྱེད་ཅེས་བྱ་བའི་
དོན་ཏོ། །དེ་ལྟར་ན། དེ་བཞིན་མ་བརྟགས་བྱས་པ་ཡི། །ཞེས་བྱ་བ་ནི་ཡོངས་སུ་
མ་བརྟགས་པར་བྱེད་པའི་བྱིས་པའོ། །རང་གི་ལས་ཀྱི་ཞེས་བྱ་བ་ནི་རང་གིས་བྱས་
པའི་ཉེས་པར་སྤྱད་པའོ། །ངན་འགྲོར་འགྲོ་ཞེས་བྱ་བ་ནི་ངན་སོང་དུ་སྐྱེ་བ་ཐོབ་པར་
འགྱུར་བའོ། །དེ་བས་ན་ངན་པར་སྤྱོད་པས་འཇིགས་པར་བྱའོ་ཞེས་བསྟན་པའི་ཕྱིར་
འདི་གསུངས་སོ། །ལས་ཀྱི་ཚོམས་ཀྱི་རྣམ་པར་འགྲེལ་པ་སྟེ་དགུ་པ་རྫོགས་སོ།།



༄༅།།ཆེད་དུ་བརྗོད་པའི་ཚོམས་ལས་དད་པའི་ཚོམས་
ཞེས་བྱ་བ་བཞུགས་སོ།། –
དད་དང་ངོ་ཚ་ཚུལ་ཁྲིམས་སྦྱིན་པ་སྟེ།།
ཆོས་འདི་རྣམས་ནི་སྐྱེས་བུ་དམ་པས་བསྔགས།།
འདི་ཡིས་ལྷ་ཡི་འཇིག་རྟེན་འགྲོ་འགྱུར་ཞིང༌།།
ལམ་འདི་ཉིད་ཀྱིས་ལྷ་ཡུལ་འགྲོ་ཞེས་གསུངས།༡།
འཇུངས་རྣམས་ལྷ་ཡི་འཇིག་རྟེན་མི་འགྲོ་ཞིང་།།
དེ་ཡིས་བྱིས་པ་སྦྱིན་པའི་བསྔགས་མི་བརྗོད།
བརྟན་རྣམས་སྦྱིན་ལ་རྗེས་སུ་ཡི་རང་བ།།
དེས་ནི་དེ་དག་གཞན་དུ་བདེ་བ་མྱོང་།༢། ་
འདི་ན་སྐྱེས་བུའི་ནོར་མཆོག་དད་པ་སྟེ།།
འདི་ན་ཆོས་ལ་ལེགས་སྤྱོད་བདེ་བ་འཐོབ།།
བདེན་པ་ཁོ་ན་རོ་བྲོ་རྣམས་ཀྱི་ཕུལ།། །།
ཤེས་རབ་ཀྱིས་འཚོ་འཚོ་བའི་མཆོག་ཅེས་གསུངས། ༣།



106 ཆེད་དུ་བརྗོད་པའི་ཚོམས་ཀྱི་འགྲེལ་པ།
།
།
མྱ་ངན་འདས་པར་འགྲོ་བ་ཡི།།
དགྲ་བཅོམ་ཆོས་ལ་དད་བསྐྱེད་དེ།།་
མཁས་པས་གུས་པར་མཉན་ན་ནི།།
དེ་དང་དེ་ཡི་ཤེས་རབ་འཐོབ།༤།
ਇ
བག་ཅན་གྱིས་ནི་རྒྱ་མཚོ་དང༌།། ་་་་
དད་པས་ཆུ་བོ་རྣམས་ལས་སྒྲོལ།།
བརྩོན་འགྲུས་ཀྱིས་ནི་སྡུག་བསྔལ་སྤོང་།། །
ཤེས་རབ་ཀྱིས་ནི་ཡོངས་དག་འགྱུར། ༥།
ਸ ਸਾਪਿੰਗ ਮਸਲ ਕਰਨ
དགེ་སློང་དད་པའི་གྲོགས་ལྡན་ཞིང༌།། དེ་
ཤེས་རབ་ཀྱིས་ནི་གཏམས་པ་དང་།། །
མྱ་ངན་འདས་ལ་མངོན་དགའ་བས།།
འཆིང་བ་ཐམས་ཅད་གཅོད་པར་འགྱུར། ༦།
།
གང་གིས་དད་དང་ཚུལ་ཁྲིམས་དང༌།།
ཤེས་རབ་ཉིད་ནི་ལེགས་བསྒོམས་ཤིང་།།
མཁས་པས་སྐྱོན་རྣམས་སྤོང་བ་དེའི། །
ལེགས་པའི་ངང་ཚུལ་ཅན་ཞེས་བརྗོད།༧། །



དད་པའི་ཚོམས། 107
དད་དང་ཚུལ་ཁྲིམས་ཕུན་སུམ་ཚོགས།། ་
གཏོང་ལྡན་འཇུངས་པ་རྣམ་སྤངས་པ།། ན་
དེ་ནི་གང་དང་གར་སོང་བ།།
དེ་དང་དེར་ནི་མཆོད་པར་འགྱུར། ། མ་
།
མཁས་གང་འཚོ་བའི་འཇིག་རྟེན་ན།
དད་དང་ཤེས་རབ་སྟེན་བྱེད་པ།། །
དེ་དག་དེ་ཡི་ནོར་མཆོག་སྟེ།།
དེ་ཡི་ནོར་གཞན་ཕལ་པར་ཟད།༩།
།
དེ་
།
།
འཕགས་པ་ལྟ་བར་འདོད་པ་དང་།། །
དམ་ཆོས་ཉན་པར་དགའ་བ་དང་།།
སེར་སྣའི་དྲི་མ་རྣམ་སྤངས་པ།།
དེ་ནི་དད་པ་ཅན་ཞེས་བྱ།༡༠།
།
དད་པའི་ལམ་བརྒྱགས་བསྐུར་བར་བྱ།། །
བསོད་ནམས་ཆོམ་པོས་དབྲོག་མི་ནུས།། ་
ཆོམ་རྐུན་འཕྲོག་པར་བྱེད་པ་བཟློག ། །
དགེ་སྦྱོང་རྣམས་ཀྱིས་བླངས་ན་དགའ།། །



108 ཆེད་དུ་བརྗོད་པའི་ཚོམས་ཀྱི་འགྲེལ་པ།
།
མཁས་པས་དགེ་སྦྱོང་འོངས་པ་ལ།།
མངོན་པར་དགའ་བར་བྱེད་འགྱུར་ཞིང་།༡༡། །
དེ་
སྐྱེ་བོ་རྣམས་ནི་ཅི་རིགས་པར།། །
དད་པ་ཇི་བཞིན་སྦྱིན་བྱེད་ཅིང་།།
གཞན་གྱི་ཟས་དང་སྐོམ་དེ་ལ།།
གང་ཞིག་ཡིད་ནི་མི་བདེ་བ།།
དེས་ནི་ཉིན་དང་མཚན་རྣམས་སུ།།
ཏིང་འཛིན་ཐོབ་པར་མི་འགྱུར་རོ།༡༢།
གང་གིས་ཏ་ལའི་མགོ་བཅད་ལྟར།།
དེ་འདྲ་ཀུན་ཏུ་གཅོད་བྱེད་པ།།
དེས་ནི་ཉིན་དང་མཚན་རྣམས་སུ།།
ཏིང་ངེ་འཛིན་དག་ཐོབ་པར་འགྱུར།༡༣།
།
ཁྲོན་པ་སྐམ་པོ་ཇི་ལྟ་བར།།
དད་པ་མེད་པ་བསྟེན་མི་བྱ།། ལན་
ཇི་སྟེ་དེ་ལ་ཡོངས་བརྐོས་ཀྱང་།།
འདམ་ཆུ་དྲི་ང་འབྱུང་བར་འགྱུར།༡༤། །



དད་པའི་ཚོམས། 109
ཆུ་མང་རྣམ་པར་དྭངས་པ་དང༌།།
བསིལ་བར་གྱུར་ཅིང་རྙོག་མེད་པའི།།
མཚོ་ལ་ཆུ་འདོད་ཇི་ལྟ་བར།།
ཤེས་རབ་ཅན་གྱིས་དད་ལྡན་བསྟེན། ༡༥།
ཆགས་སམ་མ་ཆགས་ཀྱང་རུང་སྟེ།།
དེ་ཡིས་ཐུབ་སྐུ་མི་ངེས་པས། །
མ་དད་པ་དག་སྤང་བར་བྱ།།
དད་པ་རྣམས་ནི་ཉེ་བར་བསྟེན།༡༦།
དད་པའི་ཚོམས་ཏེ་བཅུ་པའོ།། །།



༄༅། །ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ལས་
དད་པའི་ཚོམས་ཀྱི་འགྲེལ་པ་བཞུགས་སོ།། ན་
༄༅། །ཇི་སྐད་དུ་བཤད་པའི་སྡིག་པའི་ལས་ཟད་པའི་ཐབས་བསྟན་པའི་ཕྱིར་དེའི་
འོག་ཏུ་དད་པའི་ཚོམས་བསྟན་ཏེ། གང་གི་ཕྱིར་དེ་ལ་བརྟེན་པས་ནི་མ་སྐྱེས་དགྲ་ལ་
སོགས་པའི་སྡིག་པ་ཟད་པར་གྱུར་པའི་ཕྱིར་རོ། །འདིའི་འགྲེལ་པ་བརྩམ་པར་བྱ་སྟེ།
དད་དང་ངོ་ཚ་ཞེས་བྱ་བ་ལ་སོགས་པ་སྨོས་སོ།། ན་
དད་དང་ངོ་ཚ་ཚུལ་ཁྲིམས་སྦྱིན་པ་སྟེ།།
ཆོས་འདི་རྣམས་ནི་སྐྱེས་བུ་དམ་པས་བསྔགས།། ཡ་
འདི་ཡིས་ལྷ་ཡི་འཇིག་རྟེན་འགྲོ་འགྱུར་ཞིང་།།
ལམ་འདི་ཉིད་ཀྱིས་ལྷ་ཡུལ་འགྲོ་ཞེས་གསུངས།༡། །
མཉན་ཡོད་ན་ཚོང་དཔོན་གྱི་བུ་གྲོགས་པོ་བཞི་ཞིག་ཡོད་དེ། གཅིག་ནི་དད་པ་མེད་
ཅིང་ཅི་ལ་ཡང་ཡིད་ཆེས་པ་མེད་དོ། །གཉིས་པ་ནི་ངོ་ཚ་མེད་དོ། །གསུམ་པ་ནི་སྡིག་
པ་ལ་སྤྱོད་དོ། །བཞི་པ་ནི་སེར་སྣ་ཆེ་བའོ། །དེ་རྣམས་ཀྱང་རྟག་ཏུ་བསམ་པ་འདི་
ལྟ་བུ་སྐྱེས་ཏེ། ནམ་ཞིག་ན་བདག་ཅག་མཐོ་རིས་ཀྱི་ལམ་བསྒྲུབས་ཏེ། གང་གིས་
མཐོ་རིས་སུ་སོང་ནས་དེའི་ཕུན་སུམ་ཚོགས་པ་ཡང་མྱོང་བར་བྱའོ་ཞེས་བསམས་
སོ༑ །དེ་དག་ཀྱང་མ་ཚང་བ་མེད་པ་ལ་སོགས་པ་ཐོབ་པས་ཡོངས་སུ་དགའ་ཞིང་
དེ་དག་བཅོམ་ལྡན་འདས་ཀྱི་སྤྱན་སྔར་ཕྱིན་པ་དང་། དེའི་དབང་དུ་མཛད་ནས་འདི་



112 ཆེད་དུ་བརྗོད་པའི་ཚོམས་ཀྱི་འགྲེལ་པ།
གསུངས་སོ། །དད་པ་ནི་སེམས་ཀྱི་རབ་ཏུ་དང་བ་སྟེ། མངོན་པར་ཡིད་ཆེས་པ་དང་།
དོན་དུ་གཉེར་བའི་མཚན་ཉིད་ཀྱི་དབྱེ་བས་རྣམ་པ་གཉིས་སོ། །གང་མངོན་པར་
ཡིད་ཆེས་པ་སྐྱེས་པ་དེ་ནི་ཁ་ཅིག་དོན་དུ་གཉེར་བར་འགྱུར་བའི་ཕྱིར་རོ།།
གང་ལ་མངོན་པར་ཡིད་ཆེས་པ་ཞེས་བྱ་བ་ནི་ལས་དང་འབྲས་བུ་འབྲེལ་བ་
དང་དཀོན་མཆོག་གསུམ་ལ་སོགས་པ་ལའོ། །མངོན་པར་འདོད་པས་སྤྲུལ་པའི་
དངོས་པོ་ལ་དོན་དུ་གཉེར་བ་ཡང་ཡིན་ཏེ། དེས་ན་འདི་ནི་ཡོན་ཏན་ཐམས་ཅད་སྐྱེད་
པ་ཡང་ཡིན་པའི་ཕྱིར། ཡང་བཤད་པ། དད་པ་དགེ་བ་སྐྱེད་བྱེད་མ་ལྟ་བུ། །སྐྱེ་བོ་
དགེ་ཡིད་དང་པོ་དེ་ལ་འཇུག །དད་བྲལ་བྱང་ཆུབ་ཕྱོགས་དང་དམ་ཆོས་ཀྱི། །རིན་
ཆེན་ཚོགས་འཛིན་ནུས་པ་མ་ཡིན་ནོ། །ཞེས་པས་སོ།། ་་་་་་་
རེ་རེ་ལ་ཡང་མཐོ་རིས་ཀྱི་ལམ་དུ་བསྟན་པའི་ཕྱིར་དང་གི་སྒྲའོ། །ངོ་ཚ་བ་ནི་
གང་གིས་སྡིག་པ་ལས་འཛེམ་ཞིང་ཞུམ་པར་བྱེད་ལ། ཡོན་ཏན་དང་ཡོན་ཏན་ཅན་
དག་ལ་གུས་པར་བྱེད་པའོ། །ཚུལ་ཁྲིམས་ནི་ཚུལ་ཁྲིམས་འཆལ་བ་སྤངས་པ་སྟེ། ཇི་
སྐད་དུ་སྔར་བཤད་པ་ཉིད་དོ། །སྦྱིན་པ་ནི་ཡོངས་སུ་གཏོང་བ་སྟེ། འདི་ལ་གཅིག་ཏུ་
སྦྱིན་པ་ནི་སྦྱིན་པ་པོ་ཡིན་ཏེ། འདིས་སྦྱིན་པས་སྦྱིན་པའོ་ཞེས་གྲུབ་པའི་མཐའ་ལས་
བཤད་དེ། ཇི་སྐད་དུ། དགེ་བའི་སེམས་ཀྱིས་ནོར་དག་ནི། །གང་ཚེ་བདག་གིས་
ལ་མ་བྱིན། །སྐད་ཅིག་དེ་ལ་དགེ་བའི་ཚོགས། །སྦྱིན་པ་ཞེས་ནི་བརྗོད་པ་ཡིན།།
ཞེས་སོ། །ཆོས་འདི་རྣམས་ནི་ཞེས་བྱ་བ་ནི་དངོས་པོའི་ཁྱད་པར་གྱི་ཡོན་ཏན་འདི་
དག་ནི་ཞེས་བྱ་བའི་དོན་ཏེ་ཆེན་པོ་ཉིད་དུ་བྱེད་པའི་ཕྱིར་རོ། །ཆོས་ནི་ཡོན་ཏན་དང་
དགེ་བ་བྱེད་པ་པོ་ཡིན་ནོ་ཞེས་པའི་ཚིག་གིས་སོ། །དེས་ན་དེ་ཉིད་སྨྲས་པ། སྐྱེས་
བུ་དམ་པས་བསྔགས་ཞེས་བྱ་བ་སྟེ་སངས་རྒྱས་དང་དེའི་ཉན་ཐོས་ཀྱིས་བསྔགས་



དད་པའི་ཚོམས་ཀྱི་རྣམ་པར་འགྲེལ་པ། 113
པ་ཡིན་གྱི། སྐྱོན་དང་ལྡན་པ་ནི་བསྔགས་པ་མ་ཡིན་ནོ་ཞེས་པའོ། འདི་དག་ཇི་ལྟར་
བསྔགས་པ་ཡིན་ཞེ་ན། བདེ་བའི་ལས་ཡིན་པའི་ཕྱིར་ཏེ། དེ་ཉིད་སྨྲས་པ། ལམ་འདི་
ཉིད་ཀྱིས་ལྷ་ཡུལ་འགྲོ་བར་གསུངས། །ཞེས་བྱ་བ་འདི་ལྟར་རྣམ་པ་བཞིའི་ཁྱད་པར་
གྱིས་ནི་མཐོ་རིས་སུ་འགྲོ་བའི་ཐབས་སུ་མཁས་པར་བསྟན་པ་ཡིན་ཏེ་ཅིའི་ཕྱིར་ཞེ་
ན༑ དེ་ཉིད་སྨྲས་པ། འདི་ཡིས་ཞེས་བྱ་བ་ནི་དེ་བཞིན་ལས་མ་འདས་ཏེ། མེ་དང་
ཆུར་འཇུག་པ་དང་བྲལ་བའི་ལས་མཆོད་པ་སོགས་བསམ་པ་ཡིན་ནོ། །འགྲོ་བར་
འགྱུར་བ་ནི་འགྲོ་བར་བྱེད་པའོ། །ལྷའི་འཇིག་རྟེན་ནི་ལྷ་དང་སྐལ་བ་མཉམ་པའོ།།
དེ་ལ་དད་པ་ནི་དགེ་བའི་བྱ་བ་ཐམས་ཅད་ཀྱི་སྔོན་དུ་འགྲོ་བའི་ཕྱིར་དང་པོར་སྟོན་
ཏོ༑ ༑ དང་པོ་ཡོད་པ་ལ་ནི་ངོ་ཚ་དང་ལྡན་པར་འགྱུར་རོ།།
ངོ་ཚ་དང་ལྡན་པ་ལ་ནི་ཚུལ་ཁྲིམས་དག་པར་འགྱུར་རོ། །ཚུལ་ཁྲིམས་དག་
པ་ལ་ནི་སྦྱིན་པ་རྣམ་པར་དག་པར་འགྱུར་ཏེ། གོ་རིམས་དེ་ལྟ་བུར་འགྱུར་ཏེ། ངོ་
ཚ་དང་དད་པ་གཉིས་ཀྱིས་ནི་བསམ་པ་ཕུན་སུམ་ཚོགས་པའོ། །ཚུལ་ཁྲིམས་དང་
སྦྱིན་པ་གཉིས་ཀྱིས་ནི་སྤྱོད་པ་ཕུན་སུམ་ཚོགས་པའོ། །ལྷག་མས་ནི་དེའི་ཕན་
ཡོན་བསྟན་པ་སྟེ། དེ་ཡང་དག་པར་འཛིན་དུ་གཞུག་པའི་ཕྱིར་འདི་གསུངས་སོ།།
འདིར་སྦྱིན་པ་ནི་ཐམས་ཅད་ཀྱི་མཐར་བཀོད་ཅིང་ཆེས་དམན་པ་ཡིན་པའི་ཕྱིར་ཇི་
ལྟར་མཐོ་རིས་ཀྱི་ལམ་ཡིན་ཞེ་ན། འཇུངས་རྣམས་ལྷ་ཡི་འཇིག་རྟེན་མི་འགྲོ་ཞིང་།།
ཞེས་བྱ་བ་ལ་སོགས་པ་སྨོས་སོ། ། །
འཇུངས་རྣམས་ལྷ་ཡི་འཇིག་རྟེན་མི་འགྲོ་ཞིང་།། དེ་
། དེ་ཡིས་བྱིས་པ་སྦྱིན་པའི་བསྔགས་མི་བརྗོད།། ། །
བརྟན་རྣམས་སྦྱིན་ལ་རྗེས་སུ་ཡི་རང་བ།།
དེ་བས་ དེ ས་ནི་དེ་དག་གཞན་དུ་བདེ་བ་མྱོང་།༢། ང། ངའི་



114 ཆེད་དུ་བརྗོད་པའི་ཚོམས་ཀྱི་འགྲེལ་པ།
སུམ་ཅུ་རྩ་གསུམ་གྱི་གནས་སྟོང་ཤིང་ཤི་རི་ཀ་ལས་བྱས་པའི་གཞལ་མེད་ཁང་ན་
ལྷའི་བུ་ཞིག་གནས་པ། གནས་བརྟན་པ་བ་ལང་བདག་གིས་མཐོང་ནས་གྲོགས་པོ་
ཁྱོད་འདི་ནས་སྔོན་ཡུན་རིང་པོར་ཡང་གནས་པ་མཐོང་ཞེས་སྨྲས་པ་དང་དེ་ཅི་འདི་
མ་གསན་ཏམ། །འཐོན་པར་འབྱུང་ཡང་སྲིད་ཅེས་བྱ་བ་རྒྱལ་རིགས་སུ་འགྱུར་བ་
དེ་ནི་བདག་ཡིན་ཏེ། དེར་ཆད་པར་སྨྲ་བར་འགྱུར་ན། བདག་བཙུན་པ་འཕགས་པ་
གཞོན་ནུར་འོད་སྲུངས་ཀྱིས་བཏུལ་བའི་སྐྱེ་བ་ལ་སོགས་པ་ཞེས་སྨྲས་པ་བཅོམ་
ལྡན་འདས་ཀྱི་ལྷའི་རྣ་བའི་མངོན་ཤེས་ཀྱིས་གསན་ཏེ། ཅི་ཙམ་ན་ཚིགས་སུ་བཅད་
པ་འདི་གསུངས་སོ། འཇུངས་རྣམས་ལྷ་ཡི་འཇིག་རྟེན་མི་འགྲོ་ཞིང་། །ཞེས་བྱ་བ་
སེར་སྣ་ཅན་ཉིད་ནི་མཐོ་རིས་ཀྱི་འཇིག་རྟེན་དུ་འགྲོ་བའི་ལས་མེད་པ་ཉིད་དོ། །ཅིའི་
ཕྱིར་ཞེ་ན། དེ་ཡིས་བྱིས་པ་ཞེས་བྱ་བ་ཡིན་ཏེ་གང་གི་ཕྱིར་གང་དག་འཇུངས་ཤིང་
རྨོངས་པ་སྟེ། ལས་དང་འབྲས་བུ་འབྲེལ་བ་ཅི་ལྟ་བ་བཞིན་དུ་མ་རྟོགས་པའི་ཕྱིར་
རོ༑ ༑ དེས་ན་སྨྲས་པ། སྦྱིན་པའི་བསྔགས་པ་མི་བརྗོད་ཅེས་བྱ་བ་སྨོས་སོ།།
སྦྱིན་པའི་བསྔགས་པ་མི་བརྗོད་པར་མ་ཟད་དེ་རྨོངས་པ་རྣམས་ནི་སྨོད་པ་
ཡང་ཡིན་པ་ཇི་སྐད་དུ། འཁོར་གསུམ་རྒྱུ་ཡི་ཁྱད་པར་ནོར་ཡིན་པས། །དེ་ཉམས་
ཆེས་ན་གང་གིས་མ་ཉམས་འགྱུར། །ཞེས་འཆད་དོ། །བརྟན་རྣམས་ཞེས་བྱ་བ་ནི་
གང་ཡང་མཁས་པ་རྣམས་ཏེ། དེ་ནི་སྦྱིན་ལ་རྗེས་སུ་ཡི་རང་བ། །ཞེས་ནོར་གཏོང་
བའི་ཕན་ཡོན་ཡང་དག་པར་བསྔགས་པར་བྱེད་པའོ། །གང་གི་ཕྱིར་སྦྱིན་པའི་སྔ་
རོལ་དུ་ནི་ཡིད་བདེ་བ་ཡིན་ལ། སྦྱིན་པ་སྦྱིན་པའི་ཚེ་ན་སེམས་དང་བ་ཡིན་ཞིང་།
བྱིན་ནས་ཀྱང་ཡིད་མགུ་བ་ཡིན་ཏེ་འགྱོད་པ་མེད་པ་ཡིན་ནོ་ཞེས་པའི་ཚིག་གིས་
སོ༑ ༑དེས་ནི་ཞེས་བྱ་བ་ནི་སྦྱིན་པ་ལ་རྗེས་སུ་ཡི་རང་བའི་རྒྱུས་སོ། །དེ་དག་ཅེས་



དད་པའི་ཚོམས་ཀྱི་རྣམ་པར་འགྲེལ་པ། 115
བྱ་བ་ནི་རྗེས་སུ་ཡི་རང་བར་བྱེད་པ་ཡང་བདེ་བ་མྱོང་བར་འགྱུར་བ་ཡིན་ཏེ། གང་
གི་ཕྱིར་པ་ཡ་སི་ཞེས་བྱ་བས་སྦྱིན་གཏོང་གི་ཁང་པ་བྱས་ནས་ནོར་ལ་སོགས་པ་
དང་ལྡན་པར་བྱས་ཏེ། དེར་སྦྱིན་པ་བྱེད་པ་ཡང་གཞག་པས་བདག་ཉིད་ཀྱིས་ནི་མ་
བྱིན་མོད་ཀྱི། དེ་མཐོ་རིས་སུ་སྐྱེས་ཏེ་བརྟན་པ་རྣམས་བདེ་འགྲོར་སྐྱེས་ནས། ལྷའི་
ལོངས་སྤྱོད་ཅི་འདོད་པ་ཐོབ་ཅིང་བདེ་བ་ཉམས་སུ་མྱོང་ངོ་། །གཞན་དུ་ཞེས་བྱ་བ་
ནི་འཇིག་རྟེན་གཞན་ནོ།། །།
དེས་ནི་དེ་དག་གཞན་དུ་བདེ་བ་འཐོབ། །ཅེས་གཞན་དག་ཏུ་བརྗོད་དོ། །འོ་
ན་ཚིགས་སུ་བཅད་པ་འདིར་དད་པའི་སྒྲ་མེད་པའི་ཕྱིར་འདི་ནི་མི་རིགས་སོ་ཞེ་
ན༑ དེའི་དོན་དང་འབྲེལ་བའི་ཕྱིར་ཉེས་པ་མེད་དེ། དེའི་ཕྱིར་མ་དད་པའི་རྟགས་
ནི་འཇུངས་པའི་རྟགས་ཀྱིས་ཏེ། དུ་བའི་རྟགས་ཀྱིས་མེ་ཤེས་པ་ལྟ་བུའོ། །སྦྱིན་པ་
ལ་རྗེས་སུ་ཡི་རང་བའི་ཕྱིར་ན་དད་པ་ཉིད་དོ། །དེ་བཞིན་དུ་གཞན་དག་ལ་ཡང་ཅི་
རིགས་པར་དྲིས་པའི་ལན་འདི་བརྗོད་པར་བྱའོ། །གང་གི་ཕྱིར་ཡང་དད་པའི་དབང་
གིས་བརྟན་པ་རྣམས་སྦྱིན་པས་སེམས་ཡང་དག་པར་ཚིམ་ཞིང་རྒྱས་པར་གྱུར་ལ།
ཕ་རོལ་ཏུ་བདེ་བར་གྱུར་པའི་ཕྱིར་སྨྲས་པ། འདི་ན་སྐྱེས་བུའི་ནོར་མཆོག་དད་པ་སྟེ།།
ཞེས་བྱ་བ་ལ་སོགས་བའོ།།
འདི་ན་སྐྱེས་བུའི་ནོར་མཆོག་དད་པ་སྟེ།།
འདི་ན་ཆོས་ལ་ལེགས་སྤྱོད་བདེ་བ་འཐོབ།།
བདེན་པ་ཁོ་ན་རོ་བྲོ་རྣམས་ཀྱི་ཕུལ།།
ཤེས་རབ་ཀྱིས་འཚོ་འཚོ་བའི་མཆོག་ཅེས་གསུངས།༣། །
ལྷ་ཞིག་གིས། འདི་ན་སྐྱེས་བུའི་ནོར་མཆོག་གང་ཞིག་ལགས། །ལེགས་སྤྱོད་གང་
གིས་བདེ་བ་ཐོབ་པར་འགྱུར། །རོ་ཡི་ནང་ན་རོ་ཡི་མཆོག་ནི་གང་། །ཚོང་པའི་



116 ཆེད་དུ་བརྗོད་པའི་ཚོམས་ཀྱི་འགྲེལ་པ།
ནང་ན་ཚོང་མཆོག་གང་ལགས་གསུངས། །ཞེས་གསོལ་པ་དང་། དེའི་ཕྱིར་འདི་
གསུངས་སོ། །དད་པའི་དོན་ནི་སྔར་བཤད་ཟིན་ཏོ། །འདི་ན་སྐྱེས་བུའི་ནོར་མཆོག་
ཅེས་བྱ་བ་ལ། འདིས་བདེ་བ་མྱོང་བས་ན་ནོར་རོ། །སེམས་ཅན་རྣམས་ཀྱི་ནོར་གྱི་
མཆོག་ནི་འཇིག་རྟེན་ན་བློ་དང་ལྡན་པའི་ནོར་ཏེ། ཇི་སྐད་དུ། ནོར་འདི་དག་ནི་ཅུང་
ཟད་ཙམ་ཡིན་ཏེ། དཔེར་ན་དབྱིག་ལ་སོགས་པའི་ནོར་རྣམས་ཀྱི་ནང་ན་ནི་འདི་
ལྟ་སྟེ། དད་པའི་ནོར་མཆོག་ཡིན་ནོ་ཞེས་བཤད་པ་དང་། ཕྱི་རོལ་གྱི་ནོར་མཆོག་
རྣམས་ནི་གདུང་བར་བྱེད་པའི་ཕྱིར་མཆོག་མ་ཡིན་ཏེ། ཇི་སྐད་དུ། སྩོགས་པས་ཉོན་
མོངས་མི་དགའ་ལ། །གང་ཚེ་སྲུང་ལས་འཇིགས་པ་བྱུང༌། །འཇིགས་ན་མྱ་ངན་
འབའ་ཞིག་སྟེ། །འདི་ལ་སུ་ཞིག་དགའ་བར་བྱེད། །ཅེས་གསུངས་པའི་ཕྱིར་རོ།།
ཆོས་ནི་སྦྱིན་པའི་བདག་ཉིད་ཀྱི་ལེགས་པར་སྤྱོད་པ་སྟེ། ཚུལ་ཁྲིམས་ཀྱི་བདག་ཉིད་
ལ་སོགས་པ་ནི་འོག་ནས་བརྗོད་པའི་ཕྱིར་རོ།། །
ལེགས་སྤྱོད་ཅེས་བྱ་བ་ནི་ཚུལ་བཞིན་དུ་སྤྱོད་པ་སྟེ། ཇི་སྐད་དུ་སྐྱེས་བུ་དམ་
པའི་སྦྱིན་པ་ལྔའི་ཞེས་བྱ་བ་ལ་སོགས་པ་གསུངས་སོ། །བདེ་བ་འཐོབ་ཅེས་བྱ་བ་
ནི་ཕན་འདོགས་པར་བྱེད་པ་སྟེ། འཁོར་བར་ཡོངས་སུ་འཁྱམས་པ་ན། །སྦྱིན་པ་
མ་གཏོགས་གཉེན་མེད་དོ། །ཞེས་བྱ་བས་ཤེས་པར་བྱའོ། །བདེན་པ་ཁོ་ན་རོ་བྲོ་
རྣམས་ཀྱི་ཕུལ་ཞེས་བྱ་བ་ནི་བདེན་པ་མཆོག་ཏུ་གཟུང་བ་ནི་ཚུལ་ཁྲིམས་ཡིན་ཏེ་
འདིས་ནི་ཚུལ་ཁྲིམས་བསྟན་ཏོ། །བདེན་པའི་ཚིག་ཉིད་ནི་མངོན་པར་འདོད་པ་བྱ་བ་
ཡིན་པས་ལྷ་དང་མི་རྣམས་ཀྱི་ཟས་གྱ་ནོམ་པ་ཐམས་ཅད་པས་ཀྱང་ཤིན་ཏུ་བསོད་
པ་ཡིན་ཏེ། ལྷ་དང་མི་རྣམས་མགུ་བར་བྱེད་པའི་ཕྱིར་རོ། །ཁོ་ན་ནི་ངེས་པར་གཟུང་
བ་ཡིན་ནོ། །ཤེས་རབ་ཀྱིས་འཚོ་བ་ཞེས་བྱ་བ་ལ། ཤེས་རབ་ནི་དེ་བཞིན་ཉིད་ཤེས་
པ་སྟེ། དེས་འཚོ་བ་ནི་འཚོ་བ་བཞིན་དུ་གང་ལ་ཡོད་པ་དེའོ།། ། །



དད་པའི་ཚོམས་ཀྱི་རྣམ་པར་འགྲེལ་པ། 117
ཡང་ན་ཤེས་རབ་ཀྱིས་འཚོ་བའི་ཚུལ་འདི་ལ་ཡོད་པ་སྟེ། བརྟགས་ནས་
བྱེད་པ་ཞེས་བྱ་བའི་དོན་ཏེ། འདིས་ནི་བསྒོམས་པ་ལས་བྱུང་བའི་བསོད་ནམས་
བསྟན་ཏོ། །འཚོ་བའི་ཞེས་བྱ་བ་ལ། འཚོ་བར་བྱེད་པ་དེ་རྣམས་ཀྱི་ནང་ནས་ངེས་
པར་གཟུང་བ་སྟེ་དྲུག་པའོ། །མཆོག་ཏུ་ཅེས་གསུངས་ཞེས་བྱ་བ་ནི་དམ་པ་ཞེས་
འདི་ཉིད་ཀྱི་ནང་དུ་འོག་ནས་འཆད་པར་འགྱུར་ཏེ། ཕྱོགས་དང་ཟད་པ་མ་མཐོང་བ།།
ལོ་བརྒྱར་གསོན་པ་གང་ཡིན་པས། །ཞེས་བྱ་བ་དག་ཡིན་ནོ། །དེ་ལ་འདིས་ནི་
དད་པ་སྔོན་དུ་འགྲོ་བའི་སྦྱིན་པ་དང་། ཚུལ་ཁྲིམས་དང་བསྒོམས་པ་ལས་བྱུང་བའི་
བསོད་ནམས་བྱ་བའི་དངོས་པོ་བསྟན་ཏོ། །དད་པ་ནི་སྦྱིན་པ་ལ་སོགས་པ་དེ་དག་
འབའ་ཞིག་གི་སྔོན་དུ་འགྲོ་བ་མ་ཡིན་གྱི། ཤེས་རབ་ཀྱི་དབང་པོ་ལ་སོགས་པའི་
ཡོན་ཏན་གྱི་ཡང་སྔོན་དུ་འགྲོ་བ་ཉིད་དུ་བསྟན་པའི་ཕྱིར། མྱ་ངན་འདས་པར་འགྲོ་བ་
ཡི༑ ༑ཞེས་བྱ་བ་ལ་སོགས་པ་སྨོས་སོ།།
མྱ་ངན་འདས་པར་འགྲོ་བ་ཡི།།
ན་
དགྲ་བཅོམ་ཆོས་ལ་དད་བསྐྱེད་དེ། །
མཁས་པས་གུས་པར་མཉན་ན་ནི།།
དེ་དང་དེ་ཡི་ཤེས་རབ་འཐོབ།༤།
ལྷ་ཞིག་གིས་ཞུས་པ། འཇིག་རྟེན་སྐྱེས་བུ་ཇི་ལྟ་བུས། །ངེས་པར་བྱེད་པའི་ཤེས་
རབ་དག །འཐོབ་འགྱུར་ཡང་དག་ལྟ་ན་ནི། །བཅོམ་ལྡན་འདས་ཀྱིས་བདག་ལ་
གསུངས། །ཞེས་པ་དང་། དེས་ན་འདི་གསུངས་པ་ཡིན་ནོ། །དད་པ་བསྐྱེད་དེ་ཞེས་
བྱ་བ་ནི་ཡིད་ཆེས་པར་བྱ་བ་སྟེ། གང་འདི་ལ་རིགས་པ་དང་ལུང་དག་གིས་ཡིད་
ཆེས་པར་བྱའོ། །ཅི་ཞིག་ལ་དད་པ་བསྐྱེད་པ་ཡིན་ཞེ་ན། དགྲ་བཅོམ་ཆོས་ལ་ཞེས་



118 ཆེད་དུ་བརྗོད་པའི་ཚོམས་ཀྱི་འགྲེལ་པ།
བྱ་བ་སྟེ། སངས་རྒྱས་ཀྱིས་བསྟན་པའི་ལམ་མོ། །མྱ་ངན་ལས་འདས་འགྲོ་བ་ཡི།།
ཞེས་བྱ་བ་ནི་ཐར་པ་ཐོབ་པར་བྱེད་པ་སྟེ། དེའི་ཕྱིར་བསྟན་པ་དང་སྒྲུབ་པའི་ཆོས་ལ་
བརྟེན་པས་འབྲས་བུའི་ཆོས་འཐོབ་པའོ། །དེ་ལ་དད་པ་བསྐྱེད་དེ་དེའི་དོན་ལ་མངོན་
པར་རྩོམ་པ་ཡོད་པར་གྱུར་ན་ནི་ངེས་པར་འཐོབ་པ་ཡིན་ནོ།། ། །
འོ་ན་ཡེ་ཤེས་ཉིད་ཐར་པའི་ལམ་ལ་སོགས་པ་ཐོབ་པར་བྱེད་པ་ཡིན་ན། དེ་ཇི་
ལྟར་འདིར་བརྗོད་ཅེ་ན། འདིར་སྨྲས་པ་དད་པ་ཡང་ཡེ་ཤེས་ཀྱི་རྒྱུ་ཡིན་པའི་ཕྱིར་ཏེ།
གང་འདི་ལྟར་དད་ནོར་ཡོད་པ་དེས་ནི་ཤེས་རབ་འཐོབ་པར་འགྱུར་ཏེ། གུས་པར་
བྱས་ཏེ་དམ་པའི་ཆོས་མཉན་པ་ནི་དད་པས་མངོན་པར་འདོད་པའོ། །གུས་པར་ཉན་
པ་ནི་ཉན་པར་འདོད་པ་སྟེ། གང་གི་ཕྱིར་དད་པ་ཡང་ཉན་པར་འདོད་པ་ཉིད་སྐྱེད་པ་
ཡིན་ནོ། །ཤེས་རབ་དེ་ག་ལས་འཐོབ་ཅེ་ན། སྨྲས་པ། དེ་དང་དེ་ཡི་ཞེས་བྱ་བ་ཡིན་
ཏེ༑ བདེན་པ་དང་ཕུང་པོ་དང་ཁམས་དང་སྐྱེ་མཆེད་ལ་སོགས་པ་ལ་ངེས་པར་ཐོབ་
པར་འགྱུར་བའོ། །མཁས་པས་ཞེས་བྱ་བ་ནི་རྟོགས་པ་སྟེ། རིགས་པས་ཐོབ་པའི་ཡེ་
ཤེས་ཀྱི་སྦྱོར་བ་ལས་སོ། །དེ་ལ་བརྟེན་ནས་ནི་ཐོས་པ་ལས་བྱུང་བ་ལ་སོགས་པའི་
ཤེས་པ་འབྱུང་བའི་ཕྱིར་རོ། །དད་པའི་སྟོབ་ཀྱིས་ནི་ཤེས་རབ་ལ་སོགས་པ་ཐོབ་པ་
གཅིག་པུར་མ་ཟད་ཀྱི་ཉེས་པ་རྣམས་ཀྱང་སྤོང་བ་ཡིན་པར་བསྟན་པའི་ཕྱིར་སྨྲས་པ།
བག་ཅན་གྱིས་ནི་རྒྱ་མཚོ་དང་། །ཞེས་བྱ་བ་ལ་སོགས་པའོ།། །།
བག་ཅན་གྱིས་ནི་རྒྱ་མཚོ་དང་།།
དད་པས་ཆུ་བོ་རྣམས་ལས་སྒྲོལ།།
བརྩོན་འགྲུས་ཀྱིས་ནི་སྡུག་བསྔལ་སྤོང་།།
ཤེས་རབ་ཀྱིས་ནི་ཡོངས་དག་འགྱུར།༥།



དད་པའི་ཚོམས་ཀྱི་རྣམ་པར་འགྲེལ་པ། 119
ལྷ་ཞིག་གིས་གསོལ་པ། རང་གི་ཆུ་བོ་གང་གིས་རྒལ། །གང་གིས་རྒྱ་མཚོ་རྒལ་
བར་འགྱུར། །བདག་གི་སྡུག་བསྔལ་གང་གིས་སྤོང་། །གང་གིས་ཡོངས་སུ་དག་
པར་འགྱུར། །ཞེས་པ་དང་འདི་གསུངས་སོ། །དད་པ་རྒྱུར་འགྱུར་བས་སྒྲོལ་བ་ནི་
འདས་པའོ། །ཆུ་བོ་ནི་རྣམ་པ་བཞི་སྟེ། ཉོན་མོངས་པའི་རང་བཞིན་ནོ། །དད་པའི་
གཟིངས་ལ་བརྟེན་ནས་ཆུ་བོ་ཐམས་ཅད་ལས་བརྒལ་བའི་ཕྱིར་རོ། །པས་ཞེས་
བྱ་བ་ནི་དེ་ཉིད་ཀྱི་དོན་ཏེ། དད་པ་ཉིད་ཀྱིས་འཕགས་པའི་ལམ་གྱི་ཉོན་མོངས་པ་
ཐམས་ཅད་སྤོང་བའི་ཕྱིར་ཏེ། འདིར་དད་པ་ནི་འཕགས་པའི་ལམ་མོ། །བག་ཡོད་
པའི་སྟོབས་ཀྱིས་ངན་སོང་གསུམ་གྱི་རྒྱ་མཚོ་ལས་བརྒལ་བ་ཡིན་ཏེ། འདིར་བག་
ཡོད་པ་ནི་མཐོང་བའི་ལམ་མོ། །བརྩོན་འགྲུས་ཀྱིས་ནི་སྡུག་བསྔལ་སྤོང་། །ཞེས་བྱ་
བ་བརྩོན་འགྲུས་ཀྱི་སྦྱོར་བ་རྟུལ་ཕོད་པ་སྟེ། བསྒོམ་པའི་ལམ་གྱིས་ཁམས་གསུམ་
གྱི་སྡུག་བསྔལ་སྤོང་བ་ཡིན་ནོ། །
ཤེས་རབ་ཀྱིས་ནི་ཡོངས་དག་འགྱུར། །ཞེས་བྱ་བ་ནི་མི་སློབ་པའི་ལམ་བསྟན་
ཏེ༑ དེ་ཡོད་ན་ནི་རྒྱུད་ལ་དྲི་མ་མེད་པར་འགྱུར་བས་སོ། །ཡང་ན་དད་པས་ནི་ཁྱིམ་
གྱི་གནས་ཀྱི་ཆུ་བོ་ལས་བརྒལ་བ་ཡིན་ཏེ། རབ་ཏུ་འབྱུང་བ་ལ་བརྟེན་པའི་ཕྱིར་རོ།།
བག་ཡོད་པས་ནི་འདོད་པའི་རྣམ་པར་རྟོག་པ་ལ་སོགས་པའི་རྒྱ་མཚོ་ལས་བརྒལ་
བའི་ཕྱིར་རོ། །བརྩོན་འགྲུས་ཀྱིས་སྡུག་བསྔལ་སྤོང་བ་ནི་འདོད་པའི་ཁམས་ཀྱི་སྡུག་
བསྔལ་དང་བཅས་པ་འཆད་པའི་ཕྱིར་རོ། །ཤེས་རབ་ཀྱིས་ནི་ཡོངས་དག་འགྱུར།།
ཞེས་བྱ་བ་ནས་གོང་མ་དག་ལས་འདོད་ཆགས་དང་བྲལ་བའི་ཕྱིར་རོ། །དད་པས་
ཞེས་བྱ་བ་ནི་ཉན་ཐོས་དང་རང་སངས་རྒྱས་ཀྱི་བྱང་ཆུབ་གསུམ་གྱི་སྤྱིར་བསྟན་ཏོ་
ཞེས་གཞན་དག་ཟེར་རོ། །བག་ཡོད་པའི་སྒྲས་ནི་འདིར་འཕགས་པའི་ལམ་གདུལ་



120 ཆེད་དུ་བརྗོད་པའི་ཚོམས་ཀྱི་འགྲེལ་པ།
བྱ་རྣམས་ལ་མཚོན་ཅིང་བསྟན་པ་ཡིན་ཏེ། དེའི་ཕྱིར་བག་ཡོད་པ་དང་། མ་དད་པ་
དང༌། ལེ་ལོ་དང་རྨོངས་པས་མ་རུངས་པར་བྱས་པའི་གདུལ་བྱ་མཐའ་དག་ལ་དད་
པ་ལ་སོགས་པའི་མན་ངག་གི་གཉེན་པོ་བསྟན་པ་ཡིན་ནོ། །དད་པ་ལ་བརྟེན་པས་
ནི་འཆིང་བ་ཐམས་ཅད་གཅོད་པ་ཡིན་ནོ་ཞེས་བསྟན་པའི་ཕྱིར་སྨྲས་པ། དགེ་སློང་
དད་པའི་ཞེས་བྱ་བ་ལ་སོགས་པའོ།།
དགེ་སློང་དད་པའི་གྲོགས་ལྡན་ཞིང་།། །
ཤེས་རབ་ཀྱིས་ནི་གཏམས་པ་དང་།།
མྱ་ངན་འདས་ལ་མངོན་དགའ་བས།།
འཆིང་བ་ཐམས་ཅད་གཅོད་པར་འགྱུར།༦།
ལྷ་ཞིག་གིས་གསོལ་པ། འདི་ལྟར་གྲོགས་ནི་གང་ཞིག་ལགས། །གདམས་པ་ཡང་
ནི་གང་ཞིག་གང་། །དགེ་སློང་གང་ལ་དགའ་བ་ཡིས། །བཅིངས་པ་ཐམས་ཅད་
གཅོད་པར་འགྱུར། །ཞེས་པ་དང་། འདི་གསུངས་སོ། །དད་པའི་གྲོགས་ནི་གཉིས་
པ་གང་ལ་ཡོད་པའོ། །དད་པ་ལ་བརྟེན་ནས་སོ་སོར་ཐར་པའི་སྡོམ་པ་ལ་སོགས་
པའི་ཁྱད་པར་ཐོབ་པར་འགྱུར་ཏེ་དེ་མེད་ན་ནི་དེ་མེད་པའི་ཕྱིར་རོ། །ཤེས་རབ་ཀྱིས་
ནི་གཏམས་པ་དང་། །ཞེས་བྱ་བ་ནི་ཤེས་པའི་རང་བཞིན་གྱི་བློས་དགེ་སློང་འདི་ལ་
ཇི་ལྟ་བ་བཞིན་དུ་གཏམས་པ་དང༌། སྟོན་པ་སྟེ་འདིས་ནི་རྟག་པ་ཉིད་དུ་བསྟན་ཏོ།།
མྱ་ངན་འདས་ལ་མངོན་དགའ་བས། །ཞེས་བྱ་བ་ནི་ཐར་པ་ཉིད་ལ་ཡང་དག་པར་
དགའ་བ་སྐྱེས་པར་གྱུར་པའོ། །འཁོར་བ་ལ་རྒྱབ་ཀྱིས་ཕྱོགས་པར་བྱས་པ་དང༌།
མྱ་ངན་ལས་འདས་པ་ལ་མཁས་པར་འགྱུར་ཏེ། དེས་ན་དེ་ཐོབ་པར་བྱེད་པའི་ལམ་
ལ་གོམས་པར་བྱེད་པའི་དགེ་སློང་གིས་འཆིང་བ་ཐམས་ཅད་དེ་ཉོན་མོངས་པའི་



དད་པའི་ཚོམས་ཀྱི་རྣམ་པར་འགྲེལ་པ། 121
ཞགས་པ་ཐམས་ཅད་གཅོད་པར་བྱེད་དོ། །དེ་ལ་དད་པ་དང་ཤེས་རབ་ཀྱིས་ནི་སྦྱོར་
བ་ཕུན་སུམ་ཚོགས་པ་བསྟན་ཏོ། །མྱ་ངན་ལས་འདས་པ་ལ་མཁས་པར་འགྱུར་ཏེ།
དེས་ན་དེ་ཐོབ་པར་བྱེད་པའི་ལམ་ལ་གོམས་པར་བྱེད་པའི་དགེ་སློང་གིས་འཆིང་བ་
ཐམས་ཅད་དེ་ཉོན་མོངས་པའི་ཞགས་པ་ཐམས་ཅད་གཅོད་པར་བྱེད་དོ། །དེ་ལ་དད་
པ་དང་ཤེས་རབ་ཀྱིས་ནི་སྦྱོར་བ་ཕུན་སུམ་ཚོགས་པ་བསྟན་ཏོ། །མྱ་ངན་འདས་ལ་
མངོན་དགའ་བས། །ཞེས་བྱ་བས་ནི་བསམ་པ་ཕུན་སུམ་ཚོགས་པ་བསྟན་ཏོ། །ལྷག་
མས་ནི་དེའི་ཕན་ཡོན་བསྟན་ཏོ། །དད་པ་ལ་སོགས་པ་དང་ལྡན་པས་ནི་ལེགས་པ་
ཞེས་བརྗོད་པ་འཐོབ་པར་འགྱུར་ཏེ། གང་གིས་དད་དང་ཞེས་བྱ་བ་ལ་སོགས་པ་
སྨོས་སོ།། ན་
གང་གིས་དད་དང་ཚུལ་ཁྲིམས་དང་།།
ཤེས་རབ་ཉིད་ནི་ལེགས་བསྒོམས་ཤིང་།
མཁས་པས་སྐྱོན་ནམས་སྤོང་བ་དེའི།།
ལེགས་པའི་ངང་ཚུལ་ཅན་ཞེས་བརྗོད།༧། །
བཅོམ་ལྡན་འདས་ཀྱིས་དགེ་སློང་ནི་ལེགས་པའི་ངང་ཚུལ་ཅན་ལ་བརྗོད་དེ། ཇི་
ཙམ་གྱིས་ལེགས་པའི་ངང་ཚུལ་ཅན་དུ་བརྗོད་ཅེ་ན་ཞེས་བྱ་བ་ནས་འདི་གསུངས་པ་
ཡིན་ནོ༑ །གང་གིས་ཞེས་བྱ་བ་ནི་སེམས་ཅན་གང་ལ་ལ་ཞིག་གིས་སོ། །དད་དང་
ཞེས་བྱ་བ་ནི་སྔ་མ་བཞིན་ནོ། །འདི་དག་ནི་རེ་རེ་དང་མཐའ་དག་ལ་ལེགས་པ་ཞེས་
བརྗོད་པའི་རྒྱུ་བསྟན་པའི་ཕྱིར། དང་གི་སྒྲ་གསུམ་སྨོས་སོ། །ཉིད་ཅེས་བྱ་བ་ནི་ངེས་
པར་གཟུང་བ་སྟེ། རིམ་པ་གཞན་དུ་སྦྱར་བའི་ཕྱིར་དེ་ཉིད་ལེགས་པའི་ངང་ཚུལ་ཅན་
ཞེས་བརྗོད་དོ། །ལེགས་བསྒོམས་ཤིང་ཞེས་བྱ་བ་ནི་ལེགས་པར་བསྟེན་པའི་ཕྱིར་



122 ཆེད་དུ་བརྗོད་པའི་ཚོམས་ཀྱི་འགྲེལ་པ།
བསྟན་པར་འགྱུར་ཏེ། ཉོན་མོངས་པ་ཐམས་ཅད་སྤང་བའི་ཕྱིར་སྐྱོན་རྣམས་སྤངས་པ་
ཡིན་ཏེ། སྤངས་པ་ནི་བསལ་བ་སྟེ། །གང་གིས་བག་ལ་ཉལ་སྤངས་པའོ། །མཁས་
པ་ཞེས་བྱ་བ་ནི་འདིར་མཉམ་པར་གཞག་པ་ལ་དགོངས་ཏེ། མཉམ་པར་གཞག་པའི་
སེམས་ལས་ནི་ཡང་དག་པ་ཇི་ལྟ་བ་བཞིན་དུ་ཤེས་པ་ཡིན་ནོ་ཞེས་པའི་ཚིག་གིས་
ཏེ་རྒྱུ་ལས་འབྲས་བུ་བཏགས་པའོ། །དེས་ན་ཡང་དད་པ་འཇུག་པ་ཡིན་ཏེ། ཚུལ་
ཁྲིམས་དང་ཏིང་ངེ་འཛིན་དང༌། ཤེས་རབ་ཀྱི་ཕུང་པོ་ནི་དེ་ལ་རག་ལས་པ་ཡིན་ཏེ།
ཉོན་མོངས་པ་སྤངས་པ་གང་ལ་ཡོད་པ་དེའོ། །ལེགས་པའི་ངང་ཚུལ་ཅན་ཞེས་བྱ་
བ་ལ། ལེགས་པའི་ངང་ཚུལ་དང་ངོ་བོ་གང་ལ་ཡོད་པ་སྟེ་སྐྱེ་བོ་དམ་པའི་རང་བཞིན་
སྐྱེ་བོ་དམ་པས་བསྔགས་པའོ། །བརྗོད་པ་ནི་བཤད་པའོ། །དད་པ་དང་ལྡན་པ་ནི་
ཐམས་ཅད་དུ་ཡང་མཆོད་པ་ཡིན་ནོ་ཞེས་བསྟན་པའི་ཕྱིར་སྨྲས་པ། དད་དང་ཚུལ་
ཁྲིམས་ཞེས་བྱ་བ་ལ་སོགས་པའོ།། ། །
དད་དང་ཚུལ་ཁྲིམས་ཕུན་སུམ་ཚོགས།།
གཏོང་ལྡན་འཇུངས་པ་རྣམ་སྤངས་པ།།
དེ་ནི་གང་དང་གར་སོང་བ།།
དེ་དང་དེར་ནི་མཆོད་པར་འགྱུར།ར།
ཚེ་དང་ལྡན་པ་ཤཱརིའི་བུ་དང་མོང་གལ་གྱི་བུ་འཁོར་དང་བཅས་པ་གང་དང་གང་དུ་
འགྲོ་བ་དེ་དང་དེར་རྒྱལ་པོ་དང་རྒྱལ་པོའི་བློན་པོ་རྣམས་ཀྱིས་བསྙེན་བཀུར་བྱས་
ཏེ༑ སྐབས་འདི་ལྟ་བུ་གསན་ནས་འདི་གསུངས་སོ། །དད་པ་གང་ལ་ཡོད་པ་དེ་ནི་
དད་པའོ། །དད་པ་དང་ལྡན་པ་ཁོ་ནས་ཚུལ་ཁྲིམས་དང་ལྡན་པར་འགྱུར་བའི་ཕྱིར་
ཚུལ་ཁྲིམས་ཕུན་སུམ་ཚོགས་ཞེས་སྨོས་ཏེ། སོ་སོར་ཐར་པའི་སྡོམ་པ་དང་ཕྲད་



དད་པའི་ཚོམས་ཀྱི་རྣམ་པར་འགྲེལ་པ། 123
པའོ། །ཚུལ་ཁྲིམས་དང་ལྡན་པ་ལས་ནི་གཏོང་བ་ཕུན་སུམ་ཚོགས་པར་འགྱུར་བའི་
ཕྱིར་སྨྲས་པ། གཏོང་ལྡན་ཞེས་བྱ་བ་སྟེ། ཡོངས་སུ་གཟུང་བ་ཐམས་ཅད་ཡོངས་སུ་
བཏང་བའི་ཕྱིར་དང་། རྨོངས་པས་ཡོ་བྱད་གཞན་ཡོངས་སུ་མི་འཛིན་པའོ། ། ། །
གཏོང་བ་དང་ལྡན་པའི་ཕན་ཡོན་སྨྲས་པ། འཇུངས་པ་རྣམ་སྤངས་པ་ཞེས་བྱ་
བ་ཡིན་ཏེ། སེར་སྣ་དང་བྲལ་བའོ། །ཇི་སྐད་དུ་སྦྱིན་པ་སེམས་ཀྱི་སེར་སྣ་དང་ནི་
ཆགས་པའི་སྐྱོན་གྱི་རྡུལ་རྣམས་འཁྲུ་བར་བྱེད་ཅེས་བཤད་པ་ཡིན་ཏེ། དེ་ཉིད་ཀྱིས་
བདག་ཉིད་རྣམ་པར་དག་པས་ཡུལ་གང་དང་གང་དུ་འགྲོ་བ་དེ་དང་དེར་ཁྱད་པར་
ཤེས་པའི་ལྷ་དང་མི་རྣམས་ཀྱིས་མཆོད་པར་འགྱུར་རོ། །དད་པ་དང་ཚུལ་ཁྲིམས་
ཕུན་སུམ་ཚོགས་པ་གཉིས་ཀྱིས་ནི་ལུས་དང་ངག་དག་པས་བདག་གི་དོན་ཕུན་
སུམ་ཚོགས་པའོ། །གཏོང་བ་དང་སེར་སྣ་སྤངས་པ་གཉིས་ཀྱིས་ནི་གཞན་གྱི་དོན་
ཕུན་སུམ་ཚོགས་པ་བསྟན་ཏོ། །དད་པ་དང་ཤེས་རབ་ཀྱི་ནོར་ནི་ནོར་གྱི་མཆོག་
ཡིན་ནོ་ཞེས་བསྟན་པའི་ཕྱིར་སྨྲས་པ། མཁས་གང་འཚོ་བའི་འཇིག་རྟེན་ན། །ཞེས་
བྱ་བ་ལ་སོགས་པའོ།། །
།
མཁས་གང་འཚོ་བའི་འཇིག་རྟེན་ན།།
དད་དང་ཤེས་རབ་སྟེན་བྱེད་པ།།
བ་ དེ ་དག་དེ་ཡི་ནོར་མཆོག་སྟེ།། མི་
དེ་ཡི་ནོར་གཞན་ཕལ་པར་ཟད།༩། །
གཏེར་ལ་ཆགས་པའི་ཚོང་དཔོན་ཞིག་གིས་ནོར་གྱི་མཆོག་ཇི་སྙེད་པ་དེ་གཏེར་
དུ་སྦས་པ་ལས་འདི་སྙམ་དུ་བསམས་ཏེ། གང་བདག་གིས་གཏེར་ཐམས་ཅད་ཕྱུང་
ལ་རིན་པོ་ཆེའི་མཆོག་གང་ཡིན་པ་བཙོང་བར་བྱ་ན། བདག་གིས་ནི་མི་ཤེས་ཏེ།



124 ཆེད་དུ་བརྗོད་པའི་ཚོམས་ཀྱི་འགྲེལ་པ།
གང་དུ་བཅོམ་ལྡན་འདས་བཞུགས་པ་དེར་བདག་སོང་སྟེ་ཞུའོ་སྙམ་པ་ནས་ཇི་སྲིད་
དུ་འདི་གསུངས་སོ། །གང་ནི་གང་ལ་ལའོ། །འཚོ་བའི་འཇིག་རྟེན་ནི་འགྲོ་བའམ།
སེམས་ཅན་གྱི་འཇིག་རྟེན་ནའོ། །རྟེན་བྱེད་པ་ཞེས་བྱ་བ་ནི་ཐོབ་པར་བྱེད་པའོ།།
དད་དང་ཤེས་རབ་ཅེས་བྱ་བ་ལ། ཁྱད་པར་དུ་འཕགས་པའི་ཤེས་རབ་ནི་འདིར་
ཤེས་རབ་བོ།།
གང་ཞིག་རྟེན་པར་བྱེད་ཅེ་ན། །སྨྲས་པ། མཁས་པ་ཞེས་བྱ་བ་སྟེ། མཁས་
པ་མ་ཡིན་པ་ནི་དེ་གཉིས་མི་སྒྲུབ་ཅིང་དེ་ལ་བརྩོན་པར་མི་བྱེད་དེ། རིགས་པའི་
ཤེས་པའི་སྦྱོར་བ་བསྟན་པ་ཡིན་ནོ། །དེ་དག་དེ་ཡི་ནོར་མཆོག་སྟེ། །ཞེས་བྱ་བ་ནི་
གང་གི་ཕྱིར་མཁས་པ་དེའི་ནོར་ནི་འདི་ཉིད་མཆོག་ཏུ་འདོད་པ་ཡིན་ཏེ། ཕུན་སུམ་
ཚོགས་པ་ཐམས་ཅད་ཀྱི་རྒྱུར་གྱུར་པའི་ཕྱིར་རོ། །དེ་ཡི་ནོར་གཞན་ཕལ་པར་ཟད།།
ཅེས་བྱ་བ་ནི་ཡོངས་སུ་རྟོགས་པར་བྱེད་པ་དེའི་སྟེ། སྐྱེ་བོ་ཐ་མལ་པས་མངོན་པར་
བཀུར་བའི་གསེར་ལ་སོགས་པའི་རིན་པོ་ཆེའི་ནོར་དག་ནི་མངོན་པར་མི་བསྔགས་
ཏེ༑ གདུང་བ་ཐམས་ཅད་ཀྱི་རྒྱུར་གྱུར་པའི་ཕྱིར་རོ། །ཕལ་པར་ཟད་ཅེས་བྱ་བ་ནི་
ངེས་པར་དོར་དགོས་པ་ཡིན་པའི་ཕྱིར་དང་ངན་སོང་གི་འབྲས་བུར་གྱུར་པའི་ཕྱིར་
རོ༑ ༑གང་ཚོང་དཔོན་ལ་བསྟན་པའི་ཆེད་དུ་འདི་གསུངས་པ་སྟེ། དེ་ནི་དད་པ་མེད་
པ་དང་ཤེས་རབ་འཆལ་བ་ཡིན་པས་དེས་ན་གཉི་ག་འདིར་བསྟན་ཏོ། །མེའི་རྟགས་
དུ་བ་ལས་ཤེས་པར་བྱེད་པ་བཞིན་དུ་དད་པ་མི་མངོན་པའི་རྟགས་བསྟན་པའི་ཕྱིར་
སྨྲས་པ། འཕགས་པ་ལྟ་བར་འདོད་པ་དང༌། །ཞེས་བྱ་བ་ལ་སོགས་པའོ།། །།
འཕགས་པ་ལྟ་བར་འདོད་པ་དང་།།
དམ་ཆོས་ཉན་པར་དགའ་བ་དང་།།



དད་པའི་ཚོམས་ཀྱི་རྣམ་པར་འགྲེལ་པ། 125
སེར་སྣའི་དྲི་མ་རྣམ་སྤངས་པ།།
དེ་ནི་དད་པ་ཅན་ཞེས་བྱ།༡༠།
དགེ་སློང་དག་དད་པ་གང་གི་དད་པའི་རྟགས་ནི་གསུམ་པོ་འདི་དག་གོ་ཞེས་རྒྱ་
ཆེར་ཏེ་འདི་གསུངས་སོ། །འཕགས་པ་ནི་སྡིག་པ་ལས་རིང་དུ་སོང་བའི་ཕྱིར་རོ།།
ཡོན་ཏན་དང་ལྡན་པ་ལ་ལྟ་བར་འདོད་ཅིང་བརྩོན་པ་ནི་ལྟ་བར་འདོད་པ་སྟེ་ཡང་དང་
ཡང་དུ་དེ་དང་ཕྲད་པའི་ཕྱིར་ཉེ་བར་འགྲོ་བས་སོ། །གང་གི་ཕྱིར་དད་པ་མེད་པར་
ནི་གཞན་གྱིས་བསྐུལ་བར་གྱུར་ཀྱང་མ་དད་པས་འཕགས་པའི་གན་དུ་མི་འགྲོའོ།།
དམ་ཆོས་ཉན་པར་དགའ་བ་དང་། །ཞེས་བྱ་བ་ནི་བདེན་པ་སྟེན་པ་ལ་སོགས་པ་
ལེགས་པར་བཤད་པ་མཉན་པ་ལ་ཞེན་པ་སྟེ། སྲོག་གི་ཕྱིར་ཡང་ལེགས་པར་བཤད་
པ་མཉན་པར་འདོད་པ་སྐྱེ་བའོ། །སེར་སྣའི་དྲི་མ་རྣམ་སྤངས་པ། །ཞེས་བྱ་བ་ནི་
གཏོང་བ་ལ་མཆོག་ཏུ་འཛིན་པའི་ཕྱིར་སེར་སྣའི་ཚུལ་ཆགས་པའི་དྲི་མ་གང་གིས་
སྤངས་པའོ།།
ཞེ་སྡང་དང་གཏི་མུག་དང་ཆགས་པ་སྤྱོད་པ་རྣམས་དད་པ་ལ་གོ་རིམས་
བཞིན་དུ་དེའི་མཚན་ཉིད་བསྟན་པའི་རྟགས་གསུམ་བསྟན་ཏོ། །ཡང་ན་ཉན་ཐོས་
དང་རང་སངས་རྒྱས་དང་། སངས་རྒྱས་ཀྱི་རིགས་ཅན་རྣམས་ལ་གཅིག་དང་གཉིས་
དང་གསུམ་གྱི་རྟགས་དང་ལྡན་པ་ཉིད་དུ་གོ་རིམས་བཞིན་དུ་བསྟན་པའི་ཕྱིར་རོ།།
འདུས་པ་དེ་དག་གིས་ནི་དད་པ་རྟོག་པར་བྱེད་པ་ཡིན་ནོ་ཞེས་གཞག་སྟེ། དེ་ཉིད་
དད་པ་ཞེས་བརྗོད་ཅིང་དད་པ་དང་ལྡན་པ་ཞེས་ཀྱང་བརྗོད་དེ། དེའི་འབྲས་བུ་
མཐོང་བ་ལ་རྗེས་སུ་དཔག་པས་སོ། །འཇིག་རྟེན་ལ་རབ་ཏུ་གྲགས་པས་དགེ་བའི་
མཚམས་སྦྱོར་བའི་དུས་སུ་དད་པ་ཡོད་པ་ཡིན་གྱི། ཐམས་ཅད་ལ་ཉེ་བར་མཚོན་



126 ཆེད་དུ་བརྗོད་པའི་ཚོམས་ཀྱི་འགྲེལ་པ།
པ་ནི་ངེས་པར་མི་བརྗོད་དོ། །དད་པ་གཅིག་པུ་ནི་འཇིག་རྟེན་ལས་སྙིང་པོ་བླངས་
པ་ཡིན་ནོ་ཞེས་བསྟན་པའི་ཕྱིར། དད་པའི་ལམ་བརྒྱགས་ཞེས་བྱ་བ་ལ་སོགས་པ་
སྨོས་སོ།།
ན
དད་པའི་ལམ་བརྒྱགས་བསྐུར་བར་བྱ།།
བག་མ་ བསོད་ནམས་ཆོམ་པོས་དབྲོག་མི་ནུས།།
ཆོམ་རྐུན་འཕྲོག་པར་བྱེད་པ་བཟློག །
ན ་ དགེ་སྦྱོང་རྣམས་ཀྱིས་བླངས་ན་དགའ།།
མཁས་པས་དགེ་སྦྱོང་འོངས་པ་ལ།། དེ་
མངོན་པར་དགའ་བར་བྱེད་འགྱུར་ཞིང་།༡༡། །
ལྷ་ཞིག་གིས་གསོལ་བ། ལམ་བརྒྱགས་གང་ཞིག་བསྐུར་བྱ་ཞིང༌། ། རྐུན་པོས་མི་
འཕྲོགས་གང་ཞིག་ལགས། །གང་གིས་འཕྲོགས་ན་བཟློག་བགྱི་ཞིང་། །སྐྱེ་བོ་གང་
གིས་འཕྲོགས་ན་དགའ། །གང་ཞིག་འོངས་ནས་རྟག་ཏུ་ནི། །མཁས་པ་མངོན་པར་
དགའ་བར་འགྱུར། །ཞེས་པ་ལ་འདི་གསུངས་སོ། །དད་པ་དེ་ནི་དད་པ་དང་ལྡན་
པའོ། །བསྐུར་བ་ནི་ཉེ་བར་བླངས་པའོ། །ལམ་བརྒྱགས་ནི་ལམ་གྱི་འཚོ་བའོ། །སྦྱིན་
པ་ལ་སོགས་པའི་བསོད་ནམས་ཀྱི་ཚོགས་ནི་དད་པའི་ལག་པས་བསྐུར་བར་ནུས་
པ་ཡིན་ཏེ། འཇིག་རྟེན་ཕ་རོལ་ཏུ་འགྲོ་བའི་ཡོ་བྱད་དོ། །ཇི་སྐད་དུ། དཔེར་ན་ལམ་
བརྒྱགས་མང་པོས་ནི། །བདེ་བས་འདི་ན་འགྲོན་པོ་འགྲོ། །དེ་བཞིན་འདིར་ཡང་
དགེ་བྱས་པའི། །སེམས་ཅན་བདེ་འགྲོར་འགྲོ་བ་ཡིན། །ཞེས་བཤད་དོ། །བསོད་
ནམས་ཆོམ་པོས་དབྲོག་མི་ནུས། །ཞེས་བྱ་བ་ནི་གྲོང་འཇོམས་པར་བྱེད་པའི་རྐུན་
མས་ཀྱང་གཞན་གྱི་ལེགས་པར་སྤྱད་པ་དབྲོག་པར་མི་ནུས་ཏེ། བསོད་ནམས་རྒྱལ་



དད་པའི་ཚོམས་ཀྱི་རྣམ་པར་འགྲེལ་པ། 127
པོ་ཆོམ་རྐུན་དག །གཡོ་ཞིང་བརྩོན་པར་བྱེད་པས་ཀྱང་། །འཕྲོག་པར་ནུས་པ་མ་
ཡིན་ནོ། །ཞེས་པའི་ཚིག་གིས་སོ། །ཆོམ་རྐུན་འཕྲོག་པར་བྱེད་པ་བཟློག །ཅེས་པ་
ལ༑ རྐུན་མས་གཞན་གྱི་ནོར་འཕྲོག་པར་བྱེད་པ་ནི་རྒྱལ་པོ་ལ་སོགས་པས་གསད་
པ་ལ་སོགས་པའི་ཆད་པས་བྱས་པས་བཟློག་པར་བྱ་བ་ཡིན་ནོ།། འདབ་མ་ཚུ་
དགེ་སྦྱོང་རྣམས་ཀྱིས་བླངས་ན་དགའ། །ཞེས་བྱ་བ་ནི་གཞན་གྱི་བཟའ་བ་དང་
བཏུང་བ་དང་བགོ་བ་དང་ཁང་པ་ལ་སོགས་པ་འཕྲོག་ཅིང་ལེན་པར་བྱེད་པའི་སྡོམ་
བརྩོན་དགེ་བ་རྣམས་ལ་ནི་སྐྱེ་བོ་དད་པ་དང་ལྡན་པ་དག་ཤིན་ཏུ་དགའ་བར་བྱེད་པ་
ཡིན་ཏེ། འཕགས་པས་འཕྲོགས་ཤིང་བླངས་ན་བཟང་བ་བཞིན་ཞེས་བྱ་བའི་ཚིག་
གིས་སོ། །དགེ་སྦྱོང་འོངས་པ་ལ་ཞེས་བྱ་བ་ནི་ཉེ་བར་ཞི་བའི་སྤྱོད་པ་ཅན་གྱི་སྡོམ་
བརྩོན་འོངས་པ་ལའོ། །རྟག་ཏུ་ཞེས་པ་ནི་རྒྱུན་དུའོ། །མངོན་པར་དགའ་བ་ནི་མངོན་
པར་འདོད་པའོ། །མཁས་པ་ནི་བདག་ལ་ཕན་པར་འདོད་པའོ། །དད་པ་དང་རྗེས་སུ་
མཐུན་པའི་ཞིང་ལ་སྦྱིན་བདག་རྣམས་འབུལ་བར་བྱེད་པ་ན། ཕྲག་དོག་གི་དབང་
གིས་སྐྱེ་བོ་ངན་པ་རྣམས་ཏིང་ངེ་འཛིན་ཉམས་པར་འགྱུར་བའི་ཉེས་དམིགས་བསྟན་
པའི་ཕྱིར་སྨྲས་པ། སྐྱེ་བོ་རྣམས་ནི་ཅི་རིགས་པར། །ཞེས་བྱ་བ་ལ་སོགས་པའོ། །
་་བ་དང་ སྐྱེ་བོ་རྣམས་ནི་ཅི་རིགས་པར།། ལོ་དང་བ་དང་
་་་་་་་་་་་དད་པ་ཇི་བཞིན་སྦྱིན་བྱེད་ཅིང་།།
གཞན་གྱི་ཟས་དང་སྐོམ་དེ་ལ།།
ਸਮਰੂਪ གང་ཞིག་ཡིད་ནི་མི་བདེ་བ།། ་ན། །
དེས་ནི་ཉིན་དང་མཚན་རྣམས་སུ།། ས་བྱ་བ་
ཏིང་འཛིན་ཐོབ་པར་མི་འགྱུར་རོ།༡༢། །



128 ཆེད་དུ་བརྗོད་པའི་ཚོམས་ཀྱི་འགྲེལ་པ།
ཁྱིམ་བདག་མགོན་མེད་ཟས་སྦྱིན་གྱིས་འཕགས་པ་ཤཱ་རིའི་བུ་དང་མོང་གལ་གྱི་བུ་
ལ་ཆོས་གོས་ལ་སོགས་པས་ཤིན་ཏུ་ཡང་བསྙེན་བཀུར་བྱེད་པར་གྱུར་ཏོ། །ཀོ་ཀ་
ལི་ཀ་ལ་སོགས་པས་ནི་ཁྱིམ་བདག་འདི་ནི་གང་ཟག་ལ་མངོན་པར་དད་དོ་ཞེས་
འཕྱ་བར་བྱེད་དེ་ཇི་ཙམ་ན་ཚིགས་སུ་བཅད་པ་གཉིས་གསུངས་སོ། །སྦྱིན་བྱེད་
ཅེས་བྱ་བ་ནི་ཡོན་ཏན་ལ་འབུལ་བར་བྱེད་པའོ། །གཅིག་ནི་གཅིག་ཏུ་སྟེ་དད་པའི་
སེམས་ཅན་དག་གོ །དད་པ་ཇི་བཞིན་ཞེས་བྱ་བ་ནི་དད་པ་དང་རྗེས་སུ་མཐུན་པ་
སྟེ༑ དེ་ཆུང་ངུ་ལ་སོགས་པའི་དབྱེ་བ་དང་། དེས་བྱས་པའི་སྦྱིན་པ་ལ་སོགས་པའི་
དབྱེ་བས་སོ། །ཅི་རིགས་པར་བྱ་ཞེས་བྱ་བ་ནི་འབྱོར་པ་དང་རྗེས་སུ་མཐུན་པ་སྟེ།
འབྱོར་པ་ཅི་བསགས་པ་བཞིན་དུ་སྦྱིན་པ་སྟེ། དད་པ་ཇི་ལྟ་བ་བཞིན་ནོ། །འབྱོར་པ་
མ་བསགས་པ་དག་གིས་ཀྱང་ཇི་ལྟར་འཚལ་བར་རོ། །དེ་ལྟ་ཞེས་བྱ་བ་ནི་ཟས་དང་
སྐོམ་སྦྱིན་བདག་སྟེར་བ་ལའོ།། །
གང་ཞིག་ཡིད་ནི་མི་བདེ་བ། །ཞེས་བྱ་བ་ནི་ཕྲག་དོག་ལ་སོགས་པའི་དབང་
གིས་མི་དགའ་བའོ། །གཞན་ཞེས་བྱ་བ་ནི་ལེན་པ་པོ་དང་འབྲེལ་པ་ཞེས་བྱ་བའི་
ཚིག་གི་ལྷག་མའོ། །དེས་ནི་ཉིན་དང་མཚན་རྣམས་སུ། །ཞེས་བྱ་བ་ནི་སྐྱེ་བོ་ངན་པ་
དེ་ནི་ཉིན་པར་དང་ནུབ་མོ་རྣམས་སུའོ། །ཏིང་འཛིན་འཐོབ་པར་མི་འགྱུར་རོ། །ཞེས་
བྱ་བ་ནི་སེམས་རྩེ་གཅིག་པ་མི་རྙེད་པ་སྟེ། ཕྲག་དོག་གིས་བྱས་པའི་གཡེང་བ་དང་
ལྡན་པ་ཞེས་བྱ་བ་འོག་ན་སྨོས་ཏེ། རང་གི་རྙེད་པ་ལ་བརྙས་པར་མི་བྱའོ་ཞེས་བྱ་བ་
ལ་སོགས་པའོ། །ནག་པོའི་ཕྱོགས་བསྟན་ནས། དཀར་པོའི་ཕྱོགས་སྨྲས་པ། གང་
གིས་ཞེས་བྱ་བ་ལ་སོགས་པ་སྨོས་ཏེ། དེ་



དད་པའི་ཚོམས་ཀྱི་རྣམ་པར་འགྲེལ་པ། 129
གང་གིས་ཏ་ལའི་མགོ་བཅད་ལྟར།།
།
དེ་འདྲ་ཀུན་ཏུ་གཅོད་བྱེད་པ།།
དེས་ནི་ཉིན་དང་མཚན་རྣམས་སུ།། ་ ་།
ཏིང་ངེ་འཛིན་དག་ཐོབ་པར་འགྱུར།༡༣།
གང་ཡང་སྐྱེས་བུ་དམ་པས་སོ། །དེ་འདྲ་ཀུན་ཏུ་སྤྱོད་བྱེད་པ། །ཞེས་བྱ་བ་ནི་གཞན་
གྱི་རྙེད་པའི་རྒྱུར་གྱུར་པའི་ཡིད་མི་བདེ་བ་དྲུངས་འབྱིན་པའོ། །ཡང་ཕྱིས་མི་སྐྱེ་བར་
བྱ་བའི་ཕྱིར་སྨྲས་པ། ཏ་ལའི་མགོ་བཅད་ལྟར་ཞེས་བྱ་བ་ས་བོན་མེད་པར་བྱ་བ་སྟེ།
ཏ་ལའི་མགོ་དང་མཉམ་པར་འཇུག་པ་ནི་ཏ་ལའི་རྩེ་མོ་སྟེ། འདི་ལྟར་ཤིང་ཏ་ལའི་རྩེ་
མོ་བཅད་པས་ཡང་མི་སྐྱེ་བ་དེ་བཞིན་དུ་སྤང་བའོ། །དེས་ནི་ཉིན་དང་མཚན་རྣམས་
སུ༑ ༑ཞེས་བྱ་བ་ལ་སོགས་པ་ནི་རྟག་པར་སླའོ། །དད་པ་མེད་པ་ནི་དམ་པ་རྣམས་
ཀྱིས་བསྟེན་པར་བྱ་བ་མ་ཡིན་ནོ་ཞེས་བསྟན་པའི་ཕྱིར་སྨྲས་པ། ཁྲོན་པ་སྐམ་པོ་
ཞེས་བྱ་བ་ལ་སོགས་པའོ།། །།
ཁྲོན་པ་སྐམ་པོ་ཇི་ལྟ་བར།།
དད་པ་མེད་པ་བསྟེན་མི་བྱ།།
ཇི་སྟེ་དེ་ལ་ཡོངས་བརྐོས་ཀྱང་།།
འདམ་ཆུ་དྲི་ང་འབྱུང་བར་འགྱུར།༡༤། །
ཆུ་མང་རྣམ་པར་དྭངས་པ་དང་།།
བསིལ་བར་གྱུར་ཅིང་རྙོག་མེད་པའི།།
མཚོ་ལ་ཆུ་འདོད་ཇི་ལྟ་བར།།
ཤེས་རབ་ཅན་གྱིས་དད་ལྡན་བསྟེན།༡༥།



130 ཆེད་དུ་བརྗོད་པའི་ཚོམས་ཀྱི་འགྲེལ་པ།
དགེ་སློང་དག་དད་པ་མེད་པའི་གང་ཟག་ནི་སྟེན་པར་མ་བྱེད་ཅིག །དེ་ཅིའི་ཕྱིར་
ཞེ་ན། དད་པ་མེད་པ་བསྟེན་པ་ནི་སྡུག་བསྔལ་བ་སྟེ། གང་གི་ཕྱིར་དད་པ་མེད་པ་
བསྟེན་ཅིང་བསྟེན་པ་ལས་ནི་ལུས་ཀྱི་ཉེས་པར་སྤྱད་པ་སྤྱོད་པ་དང་། ངག་གི་ཉེས་
པར་སྤྱོད་པ་ནས་ཇི་སྲིད་དུ་དམྱལ་བར་སྐྱེ་བར་འགྱུར་རོ་ཞེས་བྱ་བའི་བར་དུའོ།།
དཀར་པོའི་ཕྱོགས་ཀྱི་ཚིགས་སུ་བཅད་པ་ཡང་སྟེ་འདི་གཉིས་གསུངས་སོ། །དད་
པ་མེད་པ་ཞེས་བྱ་བ་ནི་སེམས་དད་པ་དང་བྲལ་བའི་སྐྱེ་བོ་ཞེས་བྱ་བའི་དོན་ཏོ།།
བསྟེན་མི་བྱ་བ་ནི་བསྙེན་པར་མི་བྱ་བ་སྟེ། དེ་དང་ལྷན་ཅིག་འབྲེལ་པར་མི་བྱའོ།།
ཁྲོན་པ་སྐམ་པོ་ཇི་ལྟ་བར། །ཞེས་བྱ་བ་ལ། ཆུ་བཏུང་བར་བྱ་བའི་གནས་དེ་ནི་ཁྲོན་
པ་སྟེ་རྫིང་བུ་ལ་སོགས་པའོ། །ཇི་ལྟར་ཆུ་མེད་པའི་སྐམ་པ་དེ་ཆུ་དོན་དུ་གཉེར་བ་
དག་གིས་མི་བསྟེན་པ་དེ་བཞིན་ནོ།། །
།
འོན་ཀྱང་ཁྲོན་པ་ཆུ་མེད་ཅིང་སྐམ་དུ་ཟིན་ཀྱང་བརྐོས་པར་གྱུར་ན་ཆུ་སྦྱིན་པར་
བྱེད་དོ་ཞེ་ན། ཇི་སྟེ་ཞེས་བྱ་བ་ལ་སོགས་པ་ཡིན་ཏེ། །གལ་ཏེ་རྫིང་བུ་ལ་སོགས་
པ་ཆུ་མེད་ཅིང་སྐམ་པོ་ལ་ཆུ་དོན་དུ་གཉེར་བས་དེ་ཀུན་ཏུ་བརྐོས་ཀྱང་དེ་མ་ཐག་མི་
འབྱུང་ལ། གལ་ཏེ་བྱུང་བར་གྱུར་ན་ཡང་འདམ་ཆུ་དྲི་ང་བ་འབྱུང་བར་འགྱུར་ཞེས་
བྱ་བ་སྨོས་ཏེ། འདམ་རུལ་པ་དེ་ལྟ་བུའི་དྲི་གང་ལ་ཡོད་པ་དེ་ནི་འདམ་ཆུ་དྲི་ང་བ་སྟེ།
དེ་ནི་དབྱིག་པ་ཅན་བཞིན་ནོ། །ཤེས་རབ་ཅན་གྱིས་དད་ལྡན་བསྟེན། །ཞེས་བྱ་བ་
ནི་གང་ལ་ཡང་དག་པར་རྟོགས་པ་ཡོད་པ་དེས་ནི་དད་པ་ཅན་དང་ལྷན་ཅིག་བསྟེན་
པར་བྱའོ། །འདིར་དཔེ་བསྟན་པ། མཚོ་ལ་ཆུ་འདོད་ཇི་ལྟ་བར། །ཞེས་བྱ་བ་སྨོས་ཏེ།
དཔེར་ན་ཆུ་འདོད་པ་སྟེ། ཁྲུས་དང་བཏུང་བ་དང་དེའི་ནང་དུ་ཞུགས་པར་འདོད་པས་
ནི་མཚོ་ཆེན་པོ་ལ་སྟེན་པར་བྱེད་དོ། །མཚོ་ཇི་ལྟ་བུ་ཞེ་ན། སྨྲས་པ། ཆུ་མང་ཞེས་བྱ་



དད་པའི་ཚོམས་ཀྱི་རྣམ་པར་འགྲེལ་པ། 131
བ་སྟེ། ཆུ་མང་པོ་གང་ལ་ཡོད་པ་དེ་ནི་ཆུ་མང་སྟེ། བྱ་རོག་གིས་བཏུང་རུང་བ་ཞེས་
བྱ་བའི་དོན་ཏོ། །རྣམ་པར་དང་བ་ནི་རྙོག་པ་དང་བྲལ་ཞིང་ཤིན་ཏུ་གཙང་བའོ། ། ། །
བསིལ་བར་གྱུར་ཅིང་ཞེས་བྱ་བ་ནི་དེ་ཡང་ཤིང་གི་གྲིབ་མས་ཡོངས་སུ་
བསྐོར་བའི་ཕྱིར། ཡིད་ཚིམ་པར་བྱེད་དོ། །རྙོག་པ་མེད་པ་ཞེས་བྱ་བ་ནི་རྡུལ་
མེད་ཅིང་ན་ཀྲ་ལ་སོགས་པ་སེམས་ཅན་གདུག་པ་ཅན་དང་འདམ་དང་ཆུ་བལ་
ལ་སོགས་པས་མ་རྙོག་པའི་ཕྱིར་རོ། །ཇི་ལྟར་ཁྲུས་དང་བཏུང་བ་ལ་སོགས་པ་
འདོད་པས་ནི་མཚོ་འདི་ལྟ་བུ་ཉེ་བར་སྟེན་པར་བྱེད་པ་དེ་བཞིན་དུ་ཁྱད་པར་གྱི་
རྣམ་པ་མང་པོ་དོན་དུ་གཉེར་བས་ཀྱང་ལྷག་པར་གཡོ་མེད་པ་དང་བསམ་པ་དག་
པས་གཞན་ལ་ཕན་འདོགས་ཤིང་དགའ་བར་བྱེད་པ་དང༌། མི་ཤེས་པ་དང་། ཚུལ་
འཆོས་པ་ལ་སོགས་པ་དང་བྲལ་བས་རྙོག་པ་མེད་པའི་དད་པ་ཅན་བསྟེན་ན་དེས་
ནི་ཡིད་ལ་མངོན་པར་འདོད་པའི་འབྲས་བུ་འགྲུབ་པར་འགྱུར་རོ། །མཁས་པས་ནི་
དད་པ་ཅན་བསྟེན་པར་བྱའི། ཅིག་ཤོས་ནི་མ་ཡིན་ནོ་ཞེས་བསྟན་པའི་ཕྱིར་སྨྲས་པ།
ཆགས་སམ་མ་ཆགས་ཞེས་བྱ་བ་ལ་སོགས་པའོ།། །།
ཆགས་སམ་མ་ཆགས་ཀྱང་རུང་སྟེ། ཁ་
དེ་ཡིས་ཐུབ་སྐུ་མི་ངེས་པས།། དེ ་དག་
མ་དད་པ་དག་སྤང་བར་བྱ།། འ 1:
དད་པ་རྣམས་ནི་ཉེ་བར་བསྟེན།༡༦།
དད་པའི་ཚོམས་ཏེ་བཅུ་པའོ།། །།
ཚེ་དང་ལྡན་པ་ཤཱ་རིའི་བུ་དང་མོང་གལ་གྱི་བུ་གཉིས་དགོན་པའི་ཕྱོགས་གཅིག་
ནས་སྔ་དྲོ་ཤམ་ཐབས་དང་ཆོས་གོས་བགོས་ཏེ་ལྷུང་བཟེད་བླངས་ནས། བྲམ་ཟེའི་



132 ཆེད་དུ་བརྗོད་པའི་ཚོམས་ཀྱི་འགྲེལ་པ།
གྲོང་ཁྱེར་ཞིག་ཏུ་བསོད་སྙོམས་ཀྱི་ཕྱིར་ཞུགས་པ་ན། མུ་སྟེགས་ཅན་གཞན་དག་
གིས་ཤིན་ཏུ་སྤྲོས་ཤིང་བརྒྱད་དེ་ལྷུང་བཟེད་ཀྱི་ནང་དུ་ཡང་རྡུལ་གྱིས་བཀང་ངོ༌།།
བྲམ་ཟེ་དད་པ་དག་གིས་ནི་མཆོད་པར་ཡང་གྱུར་ཏོ། །དེ་གཉིས་དམྱལ་བ་དང་
མཐོ་རིས་དག་ཏུ་མི་དགའ་ཞིང་དགའ་བ་ཡིན་ཏེ། དེའི་དབང་དུ་མཛད་ནས་འདི་
གསུངས་སོ།།
ཆགས་པ་ནི་ཁ་ཅིག་དད་ཅིང་བློ་དང་ལྡན་པའི་བྲམ་ཟེ་དང་ཁྱིམ་བདག་དམ་
པ་རྣམས་ལ་རྗེས་སུ་ཆགས་པར་བསྟན་པ་ཡིན་ནོ། །སམ་ཞེས་བྱ་བའི་སྒྲ་ནི་མ་
ཆགས་ཀྱང་རུང་ཞེས་བྱ་བ་ཡིན་ཏེ། སྐྱེ་བོ་ངན་པ་ཁ་ཅིག་དམ་པ་རྣམས་ལ་རྣམ་
པར་སྡང་བ་བསྐྱེད་པའོ། །དེ་ཡིས་ཐུབ་སྐུ་མི་ངེས་པས། །ཞེས་བྱ་བ་ནི་བདག་ཉིད་
ཆེན་པོ་རྣམས་ནི་ཆགས་པའམ་མ་ཆགས་པ་སྟེ། དད་པ་དང་མ་དད་པའི་སེམས་
ཅན་གྱི་རྒྱུར་གྱུར་པ་ཞེས་སྐུ་མི་ངེས་པ་སྟེ། འགྱུར་བར་མི་མཛད་དོ། །ཅིའི་ཕྱིར་ཞེ་
ན༑ སྨྲས་པ། འདི་ལྟར་ཐུབ་པ་དེ་ནི་ཁམས་གསུམ་ལས་འདོད་ཆགས་དང་བྲལ་བའི་
ཕྱིར་རོ། །གལ་ཏེ་སྐུ་མི་ངེས་ན་དེས་ཅི་ཞིག་བྱ་བ་ཡིན་ཞེ་ན། སྨྲས་པ། མ་དད་པ་
དག་སྤང་བར་བྱ། །ཞེས་བྱ་བ་སྟེ། མ་དད་པའི་སེམས་ཅན་དོར་བར་བྱ་སྟེ། ཆུ་དང་
བྲལ་བའི་ཕྱིར་ཆུ་འདོད་པས་ཁྲོན་པ་སྐམ་པོ་བཞིན་དུ་སྡིག་པ་བྱེད་པ་དེ་ཡོངས་སུ་
སྤང་བར་བྱའོ། །དད་པ་རྣམས་ནི་ཉེ་བར་བསྟེན། །ཞེས་བྱ་བ་ནི་དད་པ་ཅན་དག་
དང་བསྙེན་པར་བྱ་བ་ཉིད་དེ། ཆུ་འདོད་པ་དག་གིས་མཚོ་ཆེན་པོ་བཞིན་དུ་སྟེ། དེའི་
བསོད་ནམས་ཀྱི་ཚོགས་ཉེ་བར་སྐྱེད་པའི་ཕྱིར་རོ། །དད་པའི་ཚོམས་ཏེ་བཅུ་པའི་
རྣམ་པར་འགྲེལ་པ་རྫོགས་སོ།། །།



དཔར་སྐྲུན་སྨོན་ཚིག
༄༅། །རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །གཞོལ་བའི་མཐའ་ཡས་ཆོས་
ཚུལ་དལ་འབབ་ཀླུང་། །ཚིག་གི་ཟེགས་མ་རེས་ཀྱང་དུག་གསུམ་གྱི། །དྲི་མ་ཡོངས་
འཁྲུད་ལེགས་བཤད་བདུད་རྩི་འདི། །པར་དུ་བསྐྲུན་པའི་རྣམ་དཀར་ཕུང་པོའི་
མཐུས། །ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །གདངས་ཏེ་རྒྱུད་ལྔའི་འགྲོ་བ་མ་
ལུས་པ། །ངེས་ལེགས་ནོར་བུའི་མཛོད་ལ་དབང་འབྱོར་ཤོག།
ཅེས་པ་འདི་ཡང་དེང་དུས་ཡིད་སྲུབ་ཀྱིས་རྒྱུད་བརླམས་པའི་ཀླ་ཀློའི་སྡིག་སྤྱོད་
མི་བཟད་པས་གངས་ལྗོངས་ཆོས་ལྡན་གྱི་ཞིང་དུ་ཐུབ་པའི་བསྟན་པ་རིན་པོ་ཆེ་ཉིན་མོའི་སྣང་བ་
ལྟར་འབར་བ་དེ་ནི་མིང་གི་ལྷག་མ་ཙམ་དུ་ཉམ་ཉེས་པར་བྱས། ཕྱོགས་དང་ཕྱོགས་ན་རྡུལ་ཕྲན་
གྱི་མཚོན་ཆ་སོགས་གདུག་པའི་གནོད་འཚེ་གྱ་གྱུའི་སྦྱོར་བ་ནི་ཉིན་རེ་བཞིན་དུ་དར་བ་སོགས་སྒོ་
ཀུན་ནས་ལྔ་བདོའི་རྒུད་ཚོགས་མཚོ་ལྟར་བརྡོལ་བ་འདི་དག་ལྷག་མེད་དུ་ཞི་ཞིང་། བྱང་ཕྱོགས་
བོད་ཁ་བ་ཅན་དུ་བསྟན་པའི་མེ་རོ་སླར་ཡང་སྔར་བཞིན་གསོས་ཏེ་རྒྱ་གར་འཕགས་པའི་ལྗོངས་
འདིར་ཡང་ཐུབ་པའི་བཞེད་དགོངས་དྲི་མ་མེད་པ་དར་རྒྱས་སུ་འཕེལ་སླད་དང༌། འཛམ་གླིང་
ཡངས་པའི་ཁྱོན་ལ་འཚེ་མེད་ཞི་བའི་ལམ་སྟོན་རྣམ་འདྲེན་ཤཱཀྱ་སེང་གེའི་རིང་ལུགས་སྒོ་ཀུན་ནས་
རྒྱས་པ་སོགས་འཕྲལ་ཡུན་ལེགས་ཚོགས་དུ་མའི་ཆེད་དུ་དམིགས། སྦག་ས་ནང་བསྟན་ཤེས་རིག་
འཛིན་སྐྱོང་སློབ་གཉེར་ཁང་དུ། ནང་བསྟན་གྲུབ་མཐའ་རིས་མེད་ཀྱི་གསུང་རབ་པར་དུ་བསྐྲུན་དང་
བསྐྲུན་འགྱུར་གང་ལའང་སྦྱར་ཆོག་པའི་དགེ་བསྔོའི་སྨོན་ཚིག་ཏུ་༧ཤཱཀྱའི་དགེ་སྦྱོང་ཆོས་སྨྲ་བ་
ངག་དབང་བློ་བཟང་བསྟན་འཛིན་རྒྱ་མཚོས་སྦྱར་བའོ།།



134 ਏ555ਧਤੇ ਨੌਂਸਲ) ਸ੍ਰੀ
ਨਕਲ ਵੀ ਉਸ ਨਾਲ ਸਰਸਾ ਨਦਰੀ ਆਕਾਲ
,
ਅ
ར ད ཨཙརཏདཏན
(
ལ་རཱ་བུདྡྷདྷནཱ། ཨཙར་
ਲ
༄༅། །ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞུགས་ཚེ་
འགོམ་ཡུག་གི་ཉེས་པ་མི་འབྱུང་བ་འཇམ་དཔལ་རྩ་རྒྱུད་ལས་གསུངས་སོ།།
ਸਮਝ ਨ ਆਲੂ ਕਾਸਸਕਾਰ
ਨਾ ਕਰਨ
ਈਮਸਲਾਮਾਬ ਸਰਕਾਰ ਨਾਲ ਸਲਾਹ ਮਸਲਾ
ਸਸਸਸਸਸਸਆਈ ਸਪਨਾ ਲੂਈ ਸਸਸਸਸ
ਸਾਧੂ ਸੰਪੂਰਨ ਸਨ ਨੂੰ ਉਸ ਨਾਲ ਮਸਲਸ



ཚུལ་ཁྲིམས་དང་ལེགས་པར་སྤྱད་པ་དང་། ཚིག་དང་ལས་དད་
དད་པའི་ཚོམས་བཅས་ཀྱི་རྣམ་པར་འགྲེལ་པ།
༄༅། །ཆེད་དུ་བརྗོད་པའི་ཚོམས་ཀྱི་རྣམ་པར་འགྲེལ་པ་ཞེས་བྱ་བའི་བསྟན་བཅོས་འདི་
ནི། སློབ་དཔོན་ཆེན་པོ་པྲཛྷ་ཝརྨས་མཛད་པ་སྟེ་བསྟན་བཅོས་ཀྱི་ཐོག་མའི་གྲས་ཤིག་
ཏུའང་སྣང་ཞིང་།བརྒྱ་ཕྲག་བཅུ་གཅིག་པའི་ནང་པཎྜི་ཏ་ཇནཱར་དྷན་དང་ཞུ་ཆེན་གྱི་
ལོ་ཙཱ་བ་བནྡེ་ཤཱཀྱ་བློ་གྲོས་རྣམ་གཉིས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པ་ཞིག་
གོ། སྤྱིར་ན་ཚོམས་ཀྱི་རྣམ་པར་འགྲེལ་པ་འདི་ཉིད་ཕྱག་དཔེ་མདའ་ཚད་མ་གཉིས་ཀྱི་
བོངས་ཚད་དུ་བཞུགས་ཡོད་པས། དེབ་རེ་རེར་བཀོད་ན་ཅུང་ཟད་མཐུག་པའི་རྐྱེན་གྱིས་
ཀློག་སྤྲོ་བ་ལ་གེགས་བྱེད་པར་བསམ་སྟེ། འདི་ནས་དེབ་ཕྲེང་ཆེ་ཆུང་སྙོམ་པོར་འགོད་
པར་དམིགས་ནས་ཚུལ་ཁྲིམས་དང་ལེགས་པར་སྤྱད་པ་དང་ཚིག་དང་ལས་དང་དད་
པའི་ཚོམས་བཅས་ཀྱི་རྣམ་པར་འགྲེལ་པ་འདི་གཉིས་ཁོལ་བྱུང་གིས་ནང་ཆོས་དེབ་
ཕྲེང་བཅུ་བཞི་པའི་ངོ་བོར་དཔར་སྐྲུན་ཞུས། གཞུང་འདི་རུ་དུས་རྒྱུན་འུ་ཚོའི་ཉིན་རེའི་
འཚོ་བའི་ཁྲོད་ན་མཚམས་མི་ཆད་པར་མིག་མཐོང་ལག་ཟིན་གྱིས་མཐོང་རྒྱུ་ཡོད་པ་
དག །ཟུར་འདོན་ར་སྤྲོད་ཀྱི་ལམ་ནས་གསུངས་འདུག་པས་ཀློག་པ་པོའི་སེམས་ལ་ཕན་ཆེ་
བ་མ་ཟད། གཞུང་འདིའི་ཚིགས་བཅད་ཕལ་མོ་ཆེའི་འགྲེལ་པའི་སྐབས་སུ། སྐབས་བབ་
ཀྱི་གདམས་པ་དེ་དག་གསུངས་དགོས་པའི་གླེང་གཞི་དང་། གསུང་ཡུལ། མི་སྣ་དང་། བྱུང་
རབས་སོགས་གསལ་བར་བཀོད་ཡོད་སྟབས། གཞུང་འདིར་ལྟ་ཀློག་བྱས་པ་དང་མཉམ་དུ་
སངས་རྒྱས་བཅོམ་ལྡན་འདས་ཀྱི་མཛད་པ་རྣམ་ཐར་དག་ཀྱང་ཞོར་དུ་ངེས་ཐུབ་པ་ཞིག་
ཡོད་པས་གཅིག་གོ་བཅུ་ཆོད་དུ་གྲུབ་འདུག་གོ།
ISBN 978-93-83441-12-9
Vee Enn Print-O-Pac # www.vnprints.com
9 Il7 89383]l4 41 129Il
150
